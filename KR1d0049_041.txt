# -*- mode: mandoku-view -*-
#+TITLE: 儀禮集編
#+DATE: 2015-09-23 09:37:55
#+PROPERTY: JUAN 41
<pb:KR1d0049_WYG_041-1a>¶
欽定四庫全書¶
　儀禮集編卷三十八¶
　　　　　　　　　　龍里縣知縣盛世佐撰¶
少牢饋食禮第十六之二¶
祝出迎尸於廟門之外主人降立於阼階東西面祝先¶
入門右尸入門左¶
　註曰特牲饋食禮曰尸入主人及賔皆辟位出亦如¶
　之祝入門右者辟尸盥也既則後尸¶
<pb:KR1d0049_WYG_041-1b>¶
宗人奉槃東面於庭南一宗人奉匜水西面於槃東一¶
宗人奉簞巾南面於槃北乃沃尸盥於槃上卒盥坐奠¶
簞取巾興振之三以授尸坐取簞興以受尸巾¶
　註曰庭南沒霤¶
　疏曰庭南者於庭近南是沒盡門屋霤近門而盥也¶
　特牲亦云尸入門北面盥¶
　郝氏曰尸入門左將升西階也坐奠簞者奉巾之宗¶
　人也¶
<pb:KR1d0049_WYG_041-2a>¶
　張氏監本正誤云取巾興振之三下脫以授尸坐取¶
　簞興七字¶
祝延尸尸升自西階入祝從¶
　註曰祝從從尸升自西階¶
　敖氏曰特牲饋食禮曰尸至於階祝延尸祝從從其¶
　升而入也祝入亦南面¶
主人升自阼階祝先入主人從¶
　註曰祝接神先入宜也¶
<pb:KR1d0049_WYG_041-2b>¶
　敖氏曰上云尸入祝從則祝固已入矣此復云祝先¶
　入者明其先於主人¶
尸升筵祝主人西面立於户内祝在左¶
　註曰主人由祝從而居右尊也祝從尸尸即席乃卻¶
　居主人左¶
　敖氏曰在左者當為主人釋妥尸之辭也在左之義¶
　見聘禮¶
祝主人皆拜妥尸尸不言尸答拜遂坐¶
<pb:KR1d0049_WYG_041-3a>¶
　註曰尸自此答拜遂坐而卒食其間有不啐奠不嘗¶
　鉶不告㫖大夫之禮尸彌尊也不告㫖者為初亦不¶
　饗所謂曲而殺¶
　疏曰不嘗鉶謂不嘗豕鉶饗者圭為而孝薦之饗大¶
　夫尊嫌與人君同士賤不嫌也曲而殺禮器文¶
　敖氏曰云尸不言則妥有辭矣尸於既拜乃坐亦變¶
　於士所以升筵而未即坐者以主人尊故也¶
　郝氏曰尸不言象神也¶
<pb:KR1d0049_WYG_041-3b>¶
　　世佐案特牲禮言尸坐於主人拜妥尸之上此言¶
　　於妥尸之下者亦文有先後耳敖云以主人尊故¶
　　非尸在廟中則全於君固不以主人之尊卑而異¶
　　其禮也惟不祝饗與士禮異所以然者以其有儐¶
　　尸於堂之禮故於是略之與去遂坐者明其不復¶
　　興也¶
祝反南面¶
　註曰未有事也墮祭爾敦官各肅其職不命¶
<pb:KR1d0049_WYG_041-4a>¶
　敖氏曰妥尸事畢也南面云反以見從尸入時位在此¶
　張氏曰方隂厭之初祝入南面此既無事故反其位¶
尸取韭菹辯㨎於三豆祭於豆間上佐食取黍稷於四¶
敦下佐食取牢一切肺於俎以授上佐食上佐食兼與¶
黍以授尸尸同受祭於豆祭¶
　註曰牢羊豕也同合也合祭於菹豆之祭也黍稷之¶
　祭為墮祭將食神餘尊之而祭之¶
　楊氏曰切肺祭肺也三取其一也俎豆當作菹豆¶
<pb:KR1d0049_WYG_041-4b>¶
　敖氏曰牢一切肺羊豕各一也言兼與黍而不言稷¶
　見其尊者耳或曰黍下脫一稷字同猶兼也豆祭豆¶
　實所祭之處¶
　張氏曰合祭於豆祭豆祭即韭菹之祭於豆間者祭¶
　黍之稷者就器減取而祭故名墮祭畢祭畢斂而藏¶
　之肺與黍稷皆得為墮周禮守祧職既祭則藏其墮¶
　是也先陳設為隂厭尸後來即席食是尸餕鬼神之¶
　餘故尊而祭之非盛主人之饌而祭也¶
<pb:KR1d0049_WYG_041-5a>¶
　　世佐案載俎之時牢俎皆有祭肺三今各取其一¶
　　留二以為主人主婦用也¶
上佐食舉尸牢肺正脊以授尸上佐食爾上敦黍於筵¶
上右之¶
　註曰右之便尸食也重言上佐食明更起不相因¶
　疏曰曲禮云飯黍無以箸是古者飯食不用匙箸故¶
　移之於席上便尸食也案特牲云黍稷此不云稷者¶
　文不具其實亦爾之也¶
<pb:KR1d0049_WYG_041-5b>¶
　楊氏曰案賈疏授尸下有尸受祭肺四字¶
　敖氏曰此於所舉者皆繫以尸明其為尸物也肺脊¶
　先食舉之亦明不與他舉同重言上佐食者授舉之¶
　後尸有事也不言振祭嚌之文省耳右之蓋當尸前¶
　之南¶
　郝氏曰尸牢即尸俎羊豕也肺為氣主脊為正體故¶
　尸舉此二者以終十一飯祭食惟取黍食重黍也上¶
　敦黍當羊俎之南者也筵上神席上坐曰席饌曰筵¶
<pb:KR1d0049_WYG_041-6a>¶
　張氏曰吳氏云授尸下有尸受祭肺四字今案唐石¶
　本亦無四字惟下文食舉疏云云舉牢肺正脊也者¶
　上文云上佐食舉尸牢肺正脊以授尸尸受祭肺明¶
　今食先云食舉是上牢肺正脊也據此文則賈作疏¶
　時經文尚有尸受祭肺四字故吳云然也¶
主人羞肵俎升自阼階置於膚北¶
　敖氏曰云升自阼階者嫌進俎者必升自西階故以¶
　明之置亦横設之也¶
<pb:KR1d0049_WYG_041-6b>¶
上佐食羞兩鉶取一羊鉶於房中坐設於韭菹之南下¶
佐食又取一豕鉶于房中以從上佐食受坐設於羊鉶¶
之南皆芼皆有柶尸扱以柶祭羊鉶遂以祭豕鉶嘗羊¶
鉶¶
　註曰芼羊用苦豕用薇皆有滑¶
　敖氏曰上佐食受興受之也故下云坐設芼以菜和¶
　物之名祭鉶亦於豆祭也下篇曰以羊鉶之柶扱羊¶
　鉶遂以扱豕鉶祭于豆祭若公食大夫禮用大牢則¶
<pb:KR1d0049_WYG_041-7a>¶
　祭鉶於上鉶之間與此異¶
　郝氏曰祭鉶嘗鉶以下皆右手為之左手執肺脊至¶
　十一飯畢然後以授佐食也¶
食舉¶
　註曰舉牢肺正脊也¶
　疏曰特牲爾敦下設大羮此不云者大羮不為神直¶
　是為尸者故此不言儐尸乃有也¶
　敖氏曰特牲饋食禮曰乃食食舉謂一飯則食舉以¶
<pb:KR1d0049_WYG_041-7b>¶
　安之也士昏禮亦然則此亦當先飯而後食舉也不¶
　言乃食者文有脫漏也¶
三飯¶
　註曰食以黍¶
　疏曰以前文先言爾黍故知先食黍也¶
上佐食舉尸牢幹尸受振祭嚌之佐食受加于肵上佐¶
食羞胾兩瓦豆有醢亦用瓦豆設于薦豆之北¶
　註曰設於薦豆之北以其加也四豆亦䋫羊胾在南¶
<pb:KR1d0049_WYG_041-8a>¶
　豕胾在北無臐膮者尚牲不尚味¶
　疏曰特牲略於少牢故有豕膮此少牢二牲故不尚¶
　味而無臐膮也¶
　敖氏曰薦豆兼二列而言也無臐膮其逺别於大牢¶
　之禮與禮用大牢庶羞乃有膷臐膮　案註云羊胾¶
　在南豕胾在北者謂羊在西列之南豕在東列之北¶
　也¶
尸又食食胾上佐食舉尸一魚尸受振祭嚌之佐食受¶
<pb:KR1d0049_WYG_041-8b>¶
加於肵横之¶
　註曰或言食或言飯食大名小數曰飯魚横之者異¶
　於肉¶
　疏曰一口謂之一飯故云小數曰飯大夫不儐尸者¶
　於時亦當設大羮¶
　敖氏曰尸食胾亦異於士横之象其在魚俎也此亦¶
　於俎為縮於人為横然則佐食於加物於肵俎之時¶
　其亦西面與¶
<pb:KR1d0049_WYG_041-9a>¶
又食上佐食舉尸腊肩尸受振祭嚌之上佐食受加於肵¶
　註曰腊魚皆一舉者少牢二牲略之腊必舉肩以肩¶
　為終也别舉魚腊崇威儀¶
　敖氏曰肩右肩也骨體唯肩為尊腊但一舉故即用¶
　其尊體也别舉魚腊大夫禮異也此言上佐食受則¶
　前後之所謂佐食受者皆其上者也¶
　張氏曰少牢二牲略之者對特牲三舉獸魚别舉魚¶
　崇之威儀者對特牲魚獸常一時同舉以肩為終者¶
<pb:KR1d0049_WYG_041-9b>¶
　牲體貴肩以所貴者終也¶
又食上佐食舉尸牢骼如初¶
　註曰如舉幹也¶
又食¶
　註曰不舉者卿大夫之禮不過五舉須侑尸¶
　疏曰云五舉者舉牢肺一也又舉牢幹二也又舉一¶
　魚三也又舉腊肩四也又舉牢骼五也¶
尸告飽祝西面於主人之南獨侑不拜侑曰皇尸未實¶
<pb:KR1d0049_WYG_041-10a>¶
侑¶
　註曰實猶飽也祝既侑復反南面¶
　疏曰云祝既侑復反南面者户内主人及祝有事之¶
　位尸席北祝無事之位今侑訖亦復尸北南面位也¶
　敖氏曰侑尸之禮祝固不拜矣乃言之者嫌主人不¶
　拜祝獨侑之禮則或當拜也祝獨侑亦與士禮異¶
　張氏曰祝獨侑者不與主人共侑也¶
尸又食上佐食舉尸牢肩尸受振祭嚌之佐食受加於¶
<pb:KR1d0049_WYG_041-10b>¶
肵¶
　註曰四舉牢體始於正脊終於肩尊於始終¶
　疏曰正脊及肩皆牲體之貴者¶
尸不飯告飽祝西面于主人之南¶
　註曰祝當賛主人之辭¶
　敖氏曰不飯而告飽又變於上¶
主人不言拜侑¶
　註曰祝言而不拜主人不言而拜親疏之宜¶
<pb:KR1d0049_WYG_041-11a>¶
　敖氏曰祝為之辭故不言也¶
尸又三飯¶
　註曰為祝一飯為主人三飯尊卑之差尸十一飯下¶
　人君也¶
　敖氏曰於舉肩之後又三飯為主人加也¶
上佐食受尸牢肺正脊加於肵¶
　註曰言受者尸授之也尸授牢幹而實舉於菹豆食¶
　畢操以授佐食焉¶
<pb:KR1d0049_WYG_041-11b>¶
　疏曰牢肺正脊即上文所云食舉也初食舉不言置¶
　舉之所至此十一飯後乃言上佐食受尸牢肺正脊¶
　加於肵以特牲禮約推之方尸三飯上佐食舉牢幹¶
　時尸蓋置之舉於菹豆至此食畢尸乃於菹豆上取¶
　而授上佐食也(從句讀/節本)¶
　敖氏曰言受明尸未嘗奠之也特牲禮既舉幹魚尸¶
　實舉于菹豆故食畢佐食自加舉加于肵與此禮異¶
　佐食亦反上敦黍于其所經文略也¶
<pb:KR1d0049_WYG_041-12a>¶
　　世佐案特牲禮三飯之後云尸實舉于菹豆此不¶
　　言者文略也敖説似泥¶
　　　　右迎尸正祭¶
　郝氏曰特牲體不足故三鼎并舉少牢牲倍故重牲¶
　而略魚腊¶
　　世佐案自此以後經文有與特牲饋食禮同者不¶
　　重釋之¶
主人降洗爵升北面酌酒乃酳尸尸拜受主人拜送¶
<pb:KR1d0049_WYG_041-12b>¶
　敖氏曰云北面酌酒見凡酌於此者之面位也尊東¶
　西設勺南枋而北面酌之則非酌於此者其面位亦¶
　可得而推矣¶
尸祭酒啐酒賓長羞牢肝用俎縮執俎肝亦縮進未鹽¶
在右¶
　註曰鹽在肝右便尸㨎之¶
　疏曰鹽在肝右據賔長西面手執而言尸東面若至¶
　尸前鹽在尸之左尸以右手取肝鄉左㨎之是其便¶
<pb:KR1d0049_WYG_041-13a>¶
　也¶
　敖氏曰此縮執俎者執其左右亷也肝進末即體進¶
　下之意鹽在肝右則羊肝在豕肝之左與祭禮進末¶
　則昏禮之肝從當進本也¶
　郝氏曰肝謂羊豕肝進末以末向尸使執末㨎鹽也¶
尸左執爵右兼取肝㨎於俎鹽振祭嚌之加於菹豆卒¶
爵主人拜祝受尸爵尸答拜¶
　註曰兼兼羊豕¶
<pb:KR1d0049_WYG_041-13b>¶
　敖氏曰於尸未受(受當/作振)爵而主人拜故祝亦不相爵¶
　皆大夫禮異也下凡與特牲異者皆放此不悉見之¶
　　　　右主人酳尸¶
祝酌授尸尸酢主人主人拜受爵尸答拜主人西面奠¶
爵又拜¶
　註曰主人受酢酒俠爵拜彌尊尸¶
　疏曰祝代尸酌已是尊尸今拜受訖又拜是彌尊尸¶
　也¶
<pb:KR1d0049_WYG_041-14a>¶
　敖氏曰初拜固西面矣此言之者著受爵而反位也¶
　主人受酢而俠拜亦大夫禮異也¶
上佐食取四敦黍稷下佐食取牢一切肺以授上佐食¶
上佐食以綏祭¶
　註曰綏或作挼挼讀為墮將受嘏亦尊尸餘而祭之¶
　敖氏曰綏亦當作授授祭者授主人以祭也以此使¶
　之祭者若尊者賜之食然¶
　張氏曰取四敦黍稷於四敦中各取少許也上佐食¶
<pb:KR1d0049_WYG_041-14b>¶
　以綏祭者以此黍稷及切肺授主人為墮祭也綏許¶
　規反挼及墮讀並同¶
主人左執爵右受佐食坐祭之又祭酒不興遂啐酒¶
　註曰右受佐食右手受墮於佐食也至此言坐祭之¶
　者明尸與主人為禮也尸恒坐有事則起主人恒立¶
　有事則坐¶
　疏曰禮器周坐尸曲禮坐如尸立如齊註曰齊謂祭¶
　祀時¶
<pb:KR1d0049_WYG_041-15a>¶
　敖氏曰言坐祭之者凡奠爵拜者執爵興故至此云¶
　坐也¶
祝與二佐食皆出盥于洗入¶
　敖氏曰三人皆為將執所嘏之物而盥敬其事也¶
二佐食各取黍于一敦上佐食兼受搏之以授尸尸執¶
以命祝¶
　註曰命祝以嘏辭¶
　疏曰謂命祝使出嘏辭也¶
<pb:KR1d0049_WYG_041-15b>¶
　敖氏曰各取黍上者取于上敦下者取于下敦黍之¶
　上敦在西下敦在東¶
卒命祝祝受以東北面於户西以嘏于主人曰皇尸命¶
工祝承致多福無疆于女孝孫來女孝孫使女受禄于¶
天宜稼于田眉夀萬年勿替引之¶
　註曰工官也承猶傳也來讀曰釐釐賜也耕種曰稼¶
　勿猶無也替廢也引長也言無廢止時長如是也¶
　疏曰案特牲尸親嘏主人此尸使祝嘏主人者大夫¶
<pb:KR1d0049_WYG_041-16a>¶
　尸尊故不親嘏¶
　敖氏曰受受黍也東北面鄉主人于户西者為尸致¶
　嘏宜近尸也來如來禹之來來之者欲其進而受黍¶
　也¶
　郝氏曰卒命祝命祝畢也祝受以東尸在室西隅祝¶
　席前受尸命遂東就主人户内之位致嘏也云宜稼¶
　於田禄自田出周人重農也¶
　姜氏曰來註讀為釐則與賚字之義略同但味上文¶
<pb:KR1d0049_WYG_041-16b>¶
　致字下文使字皆賜賚之義不應複叠至此來當讀¶
　如字蓋命之來而使受之也此于上下文義並相足¶
　又何事轉變音讀而反失其義乎¶
　　世佐案以東當句絶敖云東北面非承致多福無¶
　　疆于女孝孫以下即尸命祝之辭而祝則述之以¶
　　嘏于主人也不親嘏者大夫以上威儀多疏云尸¶
　　尊恐未然¶
主人坐奠爵興再拜稽首興受黍坐振祭嚌之詩懐之¶
<pb:KR1d0049_WYG_041-17a>¶
實於左&KR0209;挂於季指執爵以興坐卒爵執爵以興坐奠¶
爵拜尸答拜執爵以興出宰夫以籩受嗇黍主人嘗之¶
納諸内¶
　註曰出出户也宰夫掌飲食之事者收斂曰嗇明豐¶
　年乃有黍稷也復嘗之者重之至也納猶入也¶
　敖氏曰云坐奠爵是立聴嘏也興少進受黍復位乃¶
　坐祭嚌之也宰夫受黍主人左執爵乃取而嘗之而¶
　納之内謂籩中既嚌之復嘗之亦大夫禮異也此嘏¶
<pb:KR1d0049_WYG_041-17b>¶
　禮詳於特牲者大夫尊尚多儀也¶
　姜氏曰飲食之事膳宰掌之若宰夫掌飲食之事周¶
　禮並無文葢經宰夫即指周禮之膳宰此註疏因以¶
　膳宰職釋之與¶
　　　　右尸酢主人¶
主人獻祝設席南面祝拜于席上坐受¶
　註曰室中迫狹¶
　疏曰大夫士席皆兩下五架正中曰棟棟北一架為¶
<pb:KR1d0049_WYG_041-18a>¶
　室南壁而開户即是一架之開廣為室故云迫狹也¶
　(張氏曰室中迫狹/故祝拜席上也)¶
　敖氏曰亦先設席乃酌獻之¶
　郝氏曰獻尸而及祝佐食體神意也拜於席上坐受¶
　變常禮也葢室中獻禮尊祝與佐食因神受賜故拜¶
　席上跪受之示不敢當也又曰古者坐以兩膝著地¶
　兩股貼足謂之宴坐賓主席上之坐是也兩膝著地¶
　直身起謂之危坐賤者及罪人之坐即今跪也鄭解¶
<pb:KR1d0049_WYG_041-18b>¶
　混為一故以祝佐食受獻同尸坐謂祝拜席上坐受¶
　為室中狹非也右室在堂北為事神行禮陳設之所¶
　非狹也禮豈因地狹遂廢¶
　　世佐案尸坐優尊也祝佐食之受爵投爵亦坐略¶
　　賤也其坐同而所以坐之故則不同郝以謂坐有¶
　　兩法亦非¶
主人西面答拜¶
　註曰不言拜送下尸¶
<pb:KR1d0049_WYG_041-19a>¶
薦兩豆菹醢¶
　註曰葵菹蠃醢¶
　疏曰葵菹蠃醢是饋食之豆今祝用之亦其常事¶
　敖氏曰薦者亦宰夫也下篇云主婦獻祝宰夫薦棗¶
　糗此宜如之菹醢謂韭菹醢也葢祝籩以尸之上籩¶
　則其豆亦當以尸之上豆也不賓尸禮主人主婦之¶
　薦皆以韭菹醢則此可知矣其設之亦菹在西醢在¶
　東¶
<pb:KR1d0049_WYG_041-19b>¶
　姜氏曰薦者主婦薦也詳見特牲獻祝¶
　　世佐案特牲獻祝設菹醢註云主婦設之姜氏既¶
　　正其失矣於此又以薦者為主婦何自相矛盾耶¶
　　敖氏近是而指言宰夫亦非闕疑之意但當云以¶
　　有司為之爾惟云菹醢則其為饋食之豆可知註¶
　　疏説是也敖以朝事之豆易之比例俱未確¶
佐食設俎牢髀横脊一短脅一腸一胃一膚三魚一横¶
之腊兩髀屬于尻¶
<pb:KR1d0049_WYG_041-20a>¶
　註曰皆升下體祝賤也魚横者四物共俎殊之也腊¶
　兩髀屬于尻尤賤不殊¶
　疏曰髀與短脅横脊皆羊豕之下體屬于尻又腊之¶
　下體為祝賤故也魚獨(獨坊本/作猶誤)在俎縮載今横者為¶
　四物共俎横而殊之也縮有七物而云四物者據羊¶
　豕魚腊也羊豕體不屬于尻以腊用左右胖故有兩¶
　髀尻在中髀與尻相連屬不殊是尤賤也¶
　敖氏曰髀右髀也横脊短脅不二骨者俎實已多故¶
<pb:KR1d0049_WYG_041-20b>¶
　此略之魚横之亦據人而言也其義與加于肵者同¶
　牢皆用右肵髀腊兩髀不殊皆取尸俎之不用者耳¶
　腊亦髀者與牲並用故體亦放之祝俎一而已乃雜¶
　用五俎之物者見其尊也不賓尸之禮主人主婦俎¶
　亦然¶
　郝氏曰尻尾骨¶
祝取菹㨎于醢祭于豆間祝祭俎¶
　註曰大夫祝俎無肺祭用膚逺下尸不嚌之膚不盛¶
<pb:KR1d0049_WYG_041-21a>¶
　疏曰特牲尸俎有祭肺離肺祝俎有離肺無祭肺是¶
　下尸今大夫祝祭肺離肺俱無是逺下尸也離肺祭¶
　訖嚌之加于俎今以膚替肺是不盛故不嚌(從句讀/節本)¶
　敖氏曰祭俎取膚以祭也亦振祭嚌之既則反之于¶
　俎士虞餞尸以乾肉半尹為祭其祭之也振祭嚌之¶
　反之此膚乃俎實異於膚祭不可以置于地其儀當¶
　與乾肉之祭同不言振祭嚌之亦文省耳¶
祭酒啐酒肝牢從祝取肝㨎于鹽振祭嚌之不興加于¶
<pb:KR1d0049_WYG_041-21b>¶
俎¶
　敖氏曰肝牢當作牢肝俎牲俎也¶
卒爵興¶
　註曰亦如佐食授爵乃興不拜既爵大夫祝賤也¶
　疏曰特牲祝卒爵則拜士卑祝不賤也¶
主人酌獻上佐食上佐食户内牖東北面拜坐受爵主¶
人西面答拜¶
　敖氏曰取節於牖見其少西於其他之北面拜者也¶
<pb:KR1d0049_WYG_041-22a>¶
　凡室中北面拜者皆在户牖間其言户西者則近於¶
　户言牖東者則近於牖¶
　郝氏曰户内牖東室户在牖東皆南向佐食拜于户¶
　内牖下北向云牖東者對神席在牖西也¶
　　世佐案古人之室東南户西南牖户内牖東即户¶
　　牖之間也士虞記云佐食無事則出户負依南面¶
　　户牖之間謂之依故其受獻于室東西之節亦然¶
　　必位于此者以其西有尸席東則主人立焉故也¶
<pb:KR1d0049_WYG_041-22b>¶
　　敖説偏於西郝說偏于東皆非¶
佐食祭酒卒爵拜坐授爵興¶
　註曰不啐而卒爵者大夫之佐食賤禮略¶
　疏曰特牲士之佐食亦啐¶
　敖氏曰拜葢衍文祝與佐食皆不拜既爵者逺下尸¶
　亦大夫禮異也佐食興則出立户外¶
　　世佐案卒爵拜而主人不答又下於祝也佐食此¶
　　拜非拜既爵葢因主人答其受爵之拜而為之是¶
<pb:KR1d0049_WYG_041-23a>¶
　　俠爵拜也俠爵拜者賤也敖以拜為衍文非¶
俎設于兩階之間其俎折一膚¶
　註曰佐食不得成禮于室中折者擇取牢正體餘骨¶
　折分用之有脀而無薦亦逺下尸¶
　疏曰有脀即俎實是也無薦謂無菹醢也無肺已是¶
　下尸又無薦是逺下尸也¶
　敖氏曰下篇獻賓以至于私人皆有薦脀佐食在衆¶
　賔之中又有上事不宜貶於私人但有脀而無薦此¶
<pb:KR1d0049_WYG_041-23b>¶
　不云薦亦似文略也又不賔尸之禮云其獻祝與二¶
　佐食其位其薦脀皆如賔儐然則此佐食有薦時矣¶
　郝氏曰佐食室中受爵而不設俎俎在堂下兩階之¶
　間特牲記云佐食無事則中庭北面俎即設于其所¶
　折一膚豕肉一豕折分也¶
　　世佐案俎設于兩階之間者即特牲禮所謂執事¶
　　之俎陳于階間也階間非受薦之處俟後獻兄弟¶
　　然後以齒薦諸中庭之位所謂齒於兄弟也言於¶
<pb:KR1d0049_WYG_041-24a>¶
　　此者因其得獻而及之耳其俎實用折而不得正¶
　　體又無脊脅腸胃代肺之膚一而已皆下於祝也¶
　　有俎則有薦可知不言者略文也敖説得之¶
主人又獻下佐食亦如之其脀亦設於兩階間西上亦¶
折一膚¶
　註曰上佐食既獻則出就其俎特牲記曰佐食無事¶
　則中庭北面謂此時¶
　敖氏曰卒獻則主人受爵以實于下篚而升復位¶
<pb:KR1d0049_WYG_041-24b>¶
　張氏曰西上者上佐食俎在西此在其東¶
　　世佐案是時室中之事未畢二佐食受獻訖皆當¶
　　出就户外南面之位註云就其俎恐未是¶
　　　　右主人獻祝佐食(張氏曰初/獻禮竟)¶
有司贊者取爵于篚以升授主婦贊者于房户¶
　註曰男女不相因特牲饋食禮曰佐食卒角主人受¶
　角降反于篚¶
　疏曰内則非祭非喪不相授器其相授則女受以篚¶
<pb:KR1d0049_WYG_041-25a>¶
　其無篚則皆坐奠之而後取之¶
　敖氏曰篚下篚也主婦亞獻用下篚之爵豈此時内¶
　篚未有爵與婦人不可以取爵于庭故有司為取之¶
　户字誤若授受於户當言内外西東不宜單言也下¶
　篇曰司宮取爵于篚以授婦贊者于户東此户亦當¶
　為東與¶
　郝氏曰有司司祭事贊者助有司主婦賛者婦人也¶
　有司不親使賛者與主婦賛者相授厚别也有司賛¶
<pb:KR1d0049_WYG_041-25b>¶
　者立堂下即取堂下爵承以篚升授主婦賛者¶
　張氏曰註引特牲禮者見此亦主人受佐食爵反于¶
　篚賛者别取爵授主婦是男女不因爵而用也¶
　　世佐案賛者之上復加有司者所以别于主婦賛¶
　　者耳郝云賛者助有司非云于房户明其夾户而¶
　　授也有司賛者北面奠爵於户外主婦賛者户内¶
　　南面取之此男女授器法也户在東故下篇云于¶
　　房東一也敖以户字為誤亦非¶
<pb:KR1d0049_WYG_041-26a>¶
婦贊者受以授主婦主婦洗于房中出酌入户西面拜¶
獻尸¶
　註曰入户西面拜由便也不北面者辟人君夫人也¶
　拜而後獻者當俠拜也昏禮曰婦洗在北堂直室東¶
　隅(張氏曰引昏禮者明此/經婦洗所在亦然也)¶
　疏曰案特牲主婦北面拜士妻卑不嫌得與人君夫¶
　人同也¶
　郝氏曰出酌出房酌酒于房户間之甒¶
<pb:KR1d0049_WYG_041-26b>¶
　　世佐案主婦亞獻用下篚之爵故亦酌于外尊此¶
　　皆與士妻異者也¶
尸拜受主婦主人之北西面拜送爵¶
　註曰拜于主人之北西面婦人位在内始拜于北則¶
　上拜于南矣由便也¶
　郝氏曰主婦又拜送所謂俠拜也¶
尸祭酒卒爵主婦拜祝受尸爵尸答拜¶
　敖氏曰尸不啐而卒爵為無從也¶
<pb:KR1d0049_WYG_041-27a>¶
　　　　右主婦獻尸¶
　姜氏曰自此主婦獻尸獻祝佐食及賔長獻尸獻祝¶
　凡薦從之屬視特牲禮反略葢以特牲不儐尸而此¶
　有儐尸禮故與¶
易爵洗酌授尸¶
　註曰祝出易爵男女不同爵¶
　敖氏曰易爵易于下篚也酢而易爵亦内子禮異也¶
主婦拜受爵尸答拜¶
<pb:KR1d0049_WYG_041-27b>¶
　敖氏曰主婦受酢不夾爵拜亦變於不賔尸之禮¶
上佐食綏祭主婦西面于主人之北受祭祭之其綏祭¶
如主人之禮不嘏卒爵拜尸答拜¶
　註曰不嘏夫婦一體綏亦當作挼¶
　敖氏曰士妻撫祭内子受祭又有于房于室之異皆¶
　相變也主婦既祭又祭酒乃卒爵下篇曰主婦立卒¶
　爵執爵拜¶
　郝氏曰其綏祭如主人之禮二佐食四敦黍稷一切¶
<pb:KR1d0049_WYG_041-28a>¶
　肺同也不嘏統于主人也¶
　　　　右尸酢主婦¶
主婦以爵出贊者受易爵于篚以授主婦于房中¶
　註曰賛者有司賛者也易爵亦以授婦賛者婦賛者¶
　受房户外入授主婦¶
　敖氏曰賛者與主婦親授受亦變於初此易爵于下¶
　篚則内篚初無爵明矣¶
　　世佐案此亦婦賛者受于房户乃以授主婦也惟¶
<pb:KR1d0049_WYG_041-28b>¶
　　云以授主婦于房中者以其已有成禮而略之也¶
　　敖云變於初非¶
主婦洗酌獻祝祝拜坐受爵主婦答拜于主人之北卒¶
爵不興坐授主婦¶
　註曰不俠拜下尸也¶
主婦受酌獻上佐食于户内佐食北面拜坐受爵主婦¶
西面答拜祭酒卒爵坐授主婦主婦獻下佐食亦如之¶
主婦受爵以入于房¶
<pb:KR1d0049_WYG_041-29a>¶
　註曰不言拜於主人之北可知也爵奠於内篚¶
　敖氏曰上云主人之北此云西面上云不興此云祭¶
　酒皆互見也¶
　　　　右主婦獻祝佐食(張氏曰亞/獻禮竟)¶
賔長洗爵獻於尸尸拜受爵賔户西北面拜送爵尸祭¶
酒卒爵賔拜祝受尸爵尸答拜¶
　　　　右賔長獻尸¶
祝酌授尸賔拜受爵尸拜送爵賔坐奠爵遂拜執爵以¶
<pb:KR1d0049_WYG_041-29b>¶
興坐祭遂飲卒爵執爵以興坐奠爵拜尸答拜¶
　敖氏曰賔受酢而俠拜與夫奠爵拜執爵興之類皆¶
　放主人事尸之禮為之¶
　　　　右尸酢賔長¶
賔酌獻祝祝拜坐受爵賓北面答拜祝祭酒啐酒奠爵¶
於其筵前¶
　註曰啐酒而不卒爵祭事畢示醉也不獻佐食將儐¶
　尸禮殺¶
<pb:KR1d0049_WYG_041-30a>¶
　疏曰案特牲賓長獻爵止註云欲神惠之均于室中¶
　待夫婦致爵此大夫禮或有儐尸者致爵在儐尸之¶
　上故不致爵爵不止也若然有司徹尸作止爵三獻¶
　致爵於主人主人不酢主婦又不致爵於主婦下大¶
　夫不儐尸賔獻尸止爵主婦致爵於主人酢主婦主¶
　人不致於主婦特牲主人與主婦交相致爵參差不¶
　同者此以尊卑為差降之數致有異也上大夫得儐¶
　尸故致爵上辟人君下大夫不儐尸故增酢主婦而¶
<pb:KR1d0049_WYG_041-30b>¶
　已士卑不嫌與君同故致爵具也¶
　敖氏曰不卒爵故啐而奠之筵前席南也葢北面奠¶
　之奠於此者明其與他奠爵之禮異祝不卒爵又不¶
　及佐食蓋放不賔尸末獻之儀也¶
　郝氏曰不獻佐食將與賓餕也有儐尸故獻禮從簡¶
　　　　右賔長獻祝(張氏曰終/獻禮竟)¶
主人出立于阼階上西面祝出立于西階上東西祝告¶
曰利成¶
<pb:KR1d0049_WYG_041-31a>¶
　敖氏曰階上亦皆序内也¶
　　世佐案此於階上告利成亦異於士¶
祝入尸謖主人降立于阼階東西面祝先尸從遂出于¶
廟門¶
　註曰事尸之禮訖於廟門外¶
　敖氏曰祝先先尸而行也其出户降階及門之時亦¶
　皆鄉尸而還略如士虞記所云也尸出廟門祝宜告¶
　以主人將有事則尸於門外次中俟之士冠禮曰請¶
<pb:KR1d0049_WYG_041-31b>¶
　醴賔賓就次¶
祝反復位于室中主人亦入于室復位祝命佐食徹肵¶
俎降設于堂下阼階南¶
　註曰徹肵俎不出門將儐尸也肵俎而以儐尸者其¶
　本為不反魚肉耳不云尸俎未歸尸¶
　疏曰曲禮謂食時魚肉不反俎故尸食亦加肵俎今¶
　儐尸將更食魚肉儐尸訖併後加者歸之¶
　敖氏曰徹肵俎不出門示將賓尸之意也不賓尸之¶
<pb:KR1d0049_WYG_041-32a>¶
　禮尸出則佐食出尸俎于廟門外有司受歸之肵俎¶
　而以賓尸者賓尸之俎宜俱用尊體肵俎有肩骼之¶
　屬在焉不得不于是乎取之也終以歸尸故無嫌佐¶
　食亦上佐食也阼階南近於曏者所升之處也¶
　　　　右祝告利成尸出¶
　姜氏曰案特牲禮賔獻尸爵止主人主婦乃交致交¶
　酢比賔作止爵尸乃酢賓賓乃獻祝佐食乃又致主¶
　人主婦主人乃獻賓及衆于是堂下陳尊主人乃又¶
<pb:KR1d0049_WYG_041-32b>¶
　酬賓乃又獻長兄弟衆兄弟乃又獻内賓宗婦長兄¶
　弟衆賓長乃又皆為尸加爵嗣又為舉奠而賔長兄¶
　弟以下乃皆旅酬以至無算爵而後利成尸謖也今¶
　賓獻尸以下但尸酢賓賓獻祝而即尸謖何煩簡不¶
　倫至是耶迨觀儐尸而後知先聖之禮制隆殺有時¶
　也易曰錯綜參伍而不易其方此之謂也¶
司宮設對席乃四人&KR0362;¶
　註曰大夫禮四人&KR0362;明惠大也¶
<pb:KR1d0049_WYG_041-33a>¶
　張氏曰設對席者對尸席而設西向之席也四人&KR0362;¶
　二在尸席二在對席凡餕之道施惠之象故四人餕¶
　為惠大對特牲二人餕為惠小也¶
上佐食盥升下佐食對之賓長二人備¶
　註曰備四人餕也三餕亦盥升¶
　疏曰下佐食雖云西向對實近北不得東西相當以¶
　其一賓長在上佐食之北一賓長在下佐食之南也¶
　敖氏曰賓長二人謂賓長及衆賓長也此佐食皆異¶
<pb:KR1d0049_WYG_041-33b>¶
　姓也故可使賓長對之　案註知三餕亦盥升者以¶
　特牲禮舉奠及長兄弟盥而推之也¶
　郝氏曰對猶當也佐食言對賓長言備佐食為正居¶
　右而賓皆居左葢室中之事佐食與尸周旋乆而闕¶
　一獻神惠宜首及賓長助獻因得伴食也¶
　張氏曰備者兩佐食之外又以賓二人充此數也上¶
　佐食升居尸席下佐食西向對之¶
司士進一敦黍于上佐食又進一敦黍于下佐食皆右¶
<pb:KR1d0049_WYG_041-34a>¶
之于席上¶
　註曰右之者東面在南西面在北¶
　郝氏曰席右為上左為下東席向西以北為右西席¶
　向東以南為右工佐食居西席之右進一敦黍于前¶
　下佐食居東席之右亦進一敦黍于前故曰皆右之¶
　于席上¶
資黍于羊俎兩端兩下是餕¶
　註曰資猶減也減置于羊俎兩端則一賓長在上佐¶
<pb:KR1d0049_WYG_041-34b>¶
　食之北一賓長在下佐食之南今文資作齎¶
　疏曰兩下者據二賓長地道尊右故二佐食皆在右¶
　上佐食居尸坐處故知位次如此(從楊氏/圖節本)¶
　敖氏曰兩端當肩骼之處也羊俎兩端其于兩下亦¶
　皆為右兩下是餕謂二賓長以此黍餕也餕主于二¶
　佐食故以二賓長為兩下¶
　郝氏曰資黍以敦中黍分資兩賓羊俎即四人所餕¶
　之俎一賓在上佐食北一賓在下佐食南坐于羊俎¶
<pb:KR1d0049_WYG_041-35a>¶
　兩端居二佐食之左故謂之兩下分黍于俎兩端使¶
　二賓餕明無専敦也¶
　張氏曰兩下是餕者二賔長在二佐食之左於位為¶
　下故云兩下分减敦黍置羊俎兩端二賓於此取食¶
　也¶
　姜氏曰資今文作齎謂取而資之也舊訓資為减者¶
　非¶
司士乃辯舉&KR0362;者皆祭黍祭舉¶
<pb:KR1d0049_WYG_041-35b>¶
　註曰舉舉膚¶
　疏曰尸舉肺餕者下尸當舉膚¶
　敖氏曰膚即在特俎者¶
　郝氏曰司士乃辯舉舉羊體徧授四人特牲餕以豕¶
　膚少牢餕以羊俎¶
　張氏曰司士遍授&KR0362;者各一膚也¶
　　世佐案特牲饋食禮云佐食授舉各一膚下文言¶
　　兩&KR0362;奠舉取舉祭舉食舉皆謂膚也此惟云辯舉¶
<pb:KR1d0049_WYG_041-36a>¶
　　而不言所舉者明與彼禮同可知郝以為舉羊體¶
　　非¶
主人西面三拜&KR0362;者&KR0362;者奠舉于俎皆答拜皆反取舉¶
　註曰三拜旅之示徧也言反者拜時或去其席在東¶
　面席者東面拜在西面席者皆南面拜¶
　疏曰知面位如此者以主人在户内西面拜餕者餕¶
　者在尸席東面答主人拜可知在對席者不得與主¶
　人同面而拜明迴身南面向主人而拜也¶
<pb:KR1d0049_WYG_041-36b>¶
　敖氏曰西面於其位也言此者明其不為二人西面而¶
　易位拜之也奠舉于俎亦各于其所近者與皆答拜¶
　答一拜也&KR0362;者答拜無異文則是西面者亦西面拜¶
　矣反取舉復取舉于俎也言反者為其曏者亦在手¶
　也¶
　　世佐案西面葢亦於對席之南也反反其席也云¶
　　皆反則&KR0362;者拜時皆降席矣必降席答拜者下尸¶
　　也敖以反取舉三字連讀失之¶
<pb:KR1d0049_WYG_041-37a>¶
司士進一鉶于上&KR0362;又進一鉶于次&KR0362;又進二豆湆于¶
兩下乃皆食食舉¶
　疏曰神坐止有羊豕二鉶故更羞二豆湆從門外鑊¶
　中來¶
　敖氏曰兩下資黍於俎又有湆無鉶皆下立(立字誤/疑當作)¶
　(主/)&KR0362;者也此二佐食衆賓也兩下賓長也&KR0362;則佐食¶
　反尊於賓長者以其勞於室事故報禮特重焉祝不¶
　&KR0362;者接神職尊不敢使之&KR0362;也二鉶上&KR0362;羊下&KR0362;豕¶
<pb:KR1d0049_WYG_041-37b>¶
　然則二豆湆亦羊豕各一與¶
卒食主人洗一爵升酌以授上&KR0362;贊者洗三爵酌主人¶
受于户内以授次&KR0362;若是以辯皆不拜受爵主人西面¶
三拜&KR0362;者&KR0362;者奠爵皆答拜皆祭酒卒爵奠爵皆拜主¶
人答壹拜¶
　註曰不拜受爵者大夫餕者賤也答一拜畧也¶
　疏曰特牲使嗣子與兄弟餕為貴故拜受爵特牲亦¶
　無再拜法此云略者以其四餕皆拜主人總答一拜¶
<pb:KR1d0049_WYG_041-38a>¶
　故云略也¶
　敖氏曰贊者葢亦宰夫也每於將酌乃洗爵云洗三¶
　爵總言之耳若是謂酌受授也辯及于兩下也皆不¶
　拜受爵者人多重勞主人一　一答之也&KR0362;者奠爵拜¶
　亦與士異答一拜卒爵禮輕可以略特牲二人&KR0362;其¶
　禮亦然凡大夫士之禮其答卒爵拜者皆一拜也乃¶
　見之者嫌人多或旅之也¶
　姜氏曰特牲拜祝乃兩拜今云特牲亦無再拜法葢¶
<pb:KR1d0049_WYG_041-38b>¶
　就答拜言之與然特牲答拜不言其數如疏之意則¶
　謂特牲兩餕各答一拜而此乃四餕總答一拜也經¶
　無明文亦以此言一拜推度之耳¶
　　世佐案賛者不言有司省文也凡男子拜法必奠¶
　　爵特牲云執爵拜文誤耳當以此文正之敖云與¶
　　士異非又案疏意葢謂特牲兩餕主人總答一拜¶
　　此四餕亦總答一拜故註以為略耳姜云特牲兩¶
　　&KR0362;各答一拜亦非¶
<pb:KR1d0049_WYG_041-39a>¶
&KR0362;者三人興出¶
　註曰出降實爵于篚反賓位¶
上&KR0362;止主人受上&KR0362;爵酌以酢于户内西面坐奠爵拜¶
上&KR0362;答拜¶
　註曰主人自酢者上&KR0362;獨止當尸位尊不酌也¶
　疏曰上&KR0362;將嘏主人故在尸位不可親酌¶
　郝氏曰上&KR0362;止獨留不出也上&KR0362;居尸位不出户親¶
　酌故主人自酢¶
<pb:KR1d0049_WYG_041-39b>¶
坐祭酒啐酒¶
　敖氏曰主人啐酒者為聴嘏凡既祭酒而未得即卒¶
　爵者必啐酒¶
上&KR0362;親嘏曰主人受祭之福胡夀保建家室¶
　註曰親嘏不使祝受之亦以黍¶
　敖氏曰上&KR0362;親嘏且不用黍惟以辭别于尸也胡如¶
　胡福之胡¶
　郝氏曰胡夀猶眉夀老人頷下有胡¶
<pb:KR1d0049_WYG_041-40a>¶
　張氏曰亦搏黍以授主人而致辭也¶
　　世佐案親嘏者不以嘏辭命祝下尸也此經無以¶
　　黍之文下文亦不言主人受則云亦以黍者似屬¶
　　鄭之臆説當從敖氏¶
主人興坐奠爵拜執爵以興坐卒爵拜¶
　敖氏曰重嘏故其禮盛至是乃云主人興是坐而聴¶
　嘏也亦殺於尸¶
上&KR0362;答拜上&KR0362;興出主人送乃退¶
<pb:KR1d0049_WYG_041-40b>¶
　註曰送佐食不拜賤¶
　疏曰賔出主人皆拜送此佐食送之而不拜故云賤¶
　也¶
　敖氏曰云上&KR0362;興出則是不受主人爵也主人奠爵¶
　上&KR0362;不受示禮有終且為有司將徹之也出亦謂出¶
　尸送謂送之於户外退者上&KR0362;退立于賔位也賔以¶
　出為退主人以入為退¶
　張氏曰退謂主人退¶
<pb:KR1d0049_WYG_041-41a>¶
　　　　右&KR0362;¶
　郝氏曰賔獻獨不及佐食以佐食得正餕也賔長不¶
　得正餕以賔將為侑也此制禮損益之節¶
　¶
　¶
　¶
　¶
　¶
<pb:KR1d0049_WYG_041-41b>¶
　¶
　¶
　¶
　¶
　¶
　¶
　¶
　儀禮集編卷三十八¶

