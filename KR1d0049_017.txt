# -*- mode: mandoku-view -*-
#+TITLE: 儀禮集編
#+DATE: 2015-09-23 09:37:55
#+PROPERTY: JUAN 17
<pb:KR1d0049_WYG_017-1a>¶
欽定四庫全書¶
　儀禮集編卷十四¶
　　　　　　　　　　龍里縣知縣盛世佐撰¶
大射儀第七之二¶
司馬師命負侯者執旌以負侯¶
　註曰司馬師正之佐也負侯獲者也天子服不氏下¶
　士一人徒四人掌以旌居乏待獲析羽為旌¶
　敖氏曰負侯獲者皆士旅食者與旌謂翿旌鄉射記¶
<pb:KR1d0049_WYG_017-1b>¶
　曰君國中射以翿旌獲¶
　　世佐案司馬師葢軍司馬之佐也負侯者主負侯¶
　　及取矢之事於天子射鳥氏也周禮射鳥氏職云¶
　　射則取矢矢在侯髙則以并夾取之是其徴矣諸¶
　　侯葢以庶人在官者為之三侯各一人註以為即¶
　　獲者非凡獲者所持皆謂之旌周禮司常職云凡¶
　　射共獲旌是也三侯之旌各不同大侯之旌以析¶
　　羽為之鄉射記云於郊則以旌獲是也参侯干侯¶
<pb:KR1d0049_WYG_017-2a>¶
　　之旌以雜帛為之鄉射記云旌各以其物是也其¶
　　旌杠之長短亦異約鄉射記言之鄉侯上綱去地¶
　　丈九尺二寸而旌杠長三仭依鄭説七尺曰仭則¶
　　旌葢出侯尺八寸矣由斯而推干侯與鄉侯同参¶
　　侯去地三大二尺五寸少半寸其旌當長三丈四¶
　　尺三寸少半寸為五仭而弱也大侯去地四丈八¶
　　尺五寸少半寸其旌當長五丈三寸少半寸為七¶
　　仭而強也旌必出于侯尺八寸者欲射者見而識¶
<pb:KR1d0049_WYG_017-2b>¶
　　之且以為别也敖以旌為翿旌固非鄭統以析羽¶
　　釋之而不知其别于經㫖豈盡得哉¶
負侯者皆適侯執旌負侯而俟¶
　敖氏曰皆皆三侯者也大侯参侯去地逺亦云負者¶
　但取北面於其北亦因干侯而言也先云適侯乃云¶
　執旌是旌先倚於侯也然則上經亦當有命倚旌之¶
　類明矣俟俟後命¶
　　世佐案負侯者葢皆自西方適侯也¶
<pb:KR1d0049_WYG_017-3a>¶
司射適次作上耦射¶
　敖氏曰東面作之¶
　　世佐案郷射射位在西故作射者西面大射次在¶
　　東故作射者東面也¶
司射反位上耦出次西面揖進上射在左並行¶
　註曰上射在左便射位也¶
　　世佐案郷射三耦東面北上上射本在下射之左¶
　　大射三耦西面北上立時上射在右及發位並行¶
<pb:KR1d0049_WYG_017-3b>¶
　　則上射轉居左必居左者所以便其就右物也下¶
　　射在右就左物亦便¶
當階北面揖及階揖上射先升三等下射從之中等上¶
射升堂少左下射升上射揖並行皆當其物北面揖及¶
物揖皆左足履物還視侯中合足而俟¶
　註曰視侯中各視其侯之中大夫耦則射参中参中¶
　十四尺士耦則視干中干中十尺¶
　敖氏曰侯中干侯之中也¶
<pb:KR1d0049_WYG_017-4a>¶
　　世佐案三耦皆士皆當射干敖説是¶
司馬正適次袒決遂執弓右挟之出升自西階適下物¶
立于物間左執弣右執簫南揚弓命去侯¶
　註曰司馬正政官之屬適下物由上射後東過也郷¶
　射禮曰西南面立于物間¶
　疏曰案天子有大司馬卿一人小司馬中大夫二人¶
　此雖諸侯禮亦應有小司馬號為司馬正也¶
　敖氏曰司馬正與司馬師乃射時所立之官如司射¶
<pb:KR1d0049_WYG_017-4b>¶
　之類也右挾之謂以右巨指鈎弦也適下物由上射¶
　後而少南行也此行而立于物間乃云適下物者下¶
　言司馬正出于下射之南還其後故于此惟據下物¶
　而言¶
　　世佐案周禮序官云政官之屬大司馬卿一人小¶
　　司馬中大夫二人軍司馬下大夫四人諸侯司馬¶
　　卿小司馬下大夫各一人軍司馬盖上士二人矣¶
　　此云司馬正即軍司馬之長也上云司馬師即其¶
<pb:KR1d0049_WYG_017-5a>¶
　　佐也司射以射人為之則司馬二人皆以士為之¶
　　亦其宜也知非司馬及小司馬者以三卿五大夫¶
　　之位皆在堂不在下故也司馬正&KR0221;而決遂且挾¶
　　弓大射禮重也郷射禮云司射適堂西不決遂&KR0221;¶
　　執弓¶
負侯皆許諾以宫趨直西及乏南又諾以商至乏聲止¶
　註曰宫為君商為臣其聲和相生也郷射禮曰獲者¶
　執旌許諾¶
<pb:KR1d0049_WYG_017-5b>¶
　疏曰引郷射者證與此不同之意¶
　敖氏曰宫商皆謂諾聲也宫大商小趨直西至乏南¶
　乃折而北不自侯西北行者不敢由便也古人歩趨¶
　有法雖賤者猶謹之而不苟若此則其上者可知矣¶
　先宫後商乃止亦有漸也¶
授獲者退立于西方獲者興其而俟¶
　註曰大侯服不氏負侯徒一人居乏相代而獲参侯¶
　干侯徒負侯居乏不相代郷射禮曰獲者執旌許諾¶
<pb:KR1d0049_WYG_017-6a>¶
　聲不絶以至于乏坐東面偃旌興而俟¶
　疏曰引郷射者此文不具宜與彼同¶
　敖氏曰授獲者以旌也或曰者下當有旌字盖文脫¶
　耳授旌而退三侯者皆然則其負侯居乏者之相代¶
　亦宜同也退立於西方各當其乏之西與獲者既偃¶
　旌于地乃興¶
　　世佐案獲者大侯服不也周禮服不氏職云射則¶
　　以旌居乏而待獲諸侯其以庶人在官者為之與¶
<pb:KR1d0049_WYG_017-6b>¶
　　參侯干侯則其徒二人也孟子云庶人在官者其¶
　　禄以是為差則其尊卑亦微有辨矣負侯者各以¶
　　其旌授獲者而退事畢也立于西方葢在士南東¶
　　面南上與知在士南者不敢與士序也東面異于¶
　　士旅食者也南上統于侯也以負大侯者為上負¶
　　侯者位在西方獲者位在乏不相侵也舊説負侯¶
　　居乏相代恐未然郷射以獲者兼負侯臣禮省也¶
司馬正出于下射之南還其後降自西階遂適次釋弓¶
<pb:KR1d0049_WYG_017-7a>¶
説決拾襲反位¶
　註曰鄉射禮曰司馬反位立于司射之南¶
司射進與司馬正交于階前相左由堂下西階之東北¶
面視上射命曰毋射獲毋獵獲上射揖司射退反位乃¶
射上射既發挾矢而後下射射拾發以將乘矢獲者坐¶
而獲¶
　敖氏曰此指在干侯之乏者也大侯參侯者亦坐而¶
　不獲¶
<pb:KR1d0049_WYG_017-7b>¶
　　世佐案此時大侯參侯之獲者其立自如不唱獲¶
　　不坐也敖云亦坐非¶
舉旌以宫偃旌以商獲而未釋獲卒射右挾之北面揖¶
揖如升射¶
　郝氏曰卒射右挾之謂矢發盡左手執弓右手大二¶
　指挾弓弦就物内轉向北揖異于鄉射也¶
　姜氏曰鄉射云皆執弓不挾南面揖¶
上射降三等下射少右從之中等並行上射于左與升¶
<pb:KR1d0049_WYG_017-8a>¶
射者相左交于階前相揖適次釋弓説决捨襲反位¶
　註曰上射于左由下射階上少右乃降待之言襲者¶
　凡射背袒¶
　敖氏曰位次中之位也亦西面北上下凡言三耦之¶
　位皆放此¶
　郝氏曰反位反欠北西面北上之位¶
　　世佐案上經云司射適次作上耦射司射反位上¶
　　耦出次則三耦位在次中明矣郝云在次北非¶
<pb:KR1d0049_WYG_017-8b>¶
三耦卒射亦如之¶
　敖氏曰三亦當作二字之誤也¶
司射去扑倚于階西適阼階下北面告于公曰三耦卒¶
射反搢扑反位¶
　敖氏曰去扑者與尊者言不敢佩刑器也¶
　姜氏曰鄉射卒射告于賔者尊賔也此不告于賔者¶
　公尊也鄉射賔揖司馬乃降搢扑反位此不揖者君¶
　非賔比也¶
<pb:KR1d0049_WYG_017-9a>¶
　　　　古三耦射¶
司馬正袒决送執弓右挾之出與司射交于階前相左¶
　註曰出出于次也袒時亦適次¶
　疏曰凡袒襲皆于隠䖏¶
　敖氏曰不言司馬正適次者以下言出則適次可知¶
　亦以上有成禮故於此省文也¶
升自西階自右物之後立于物間西南面揖弓命取矢¶
負侯許諾如初去侯皆執旌以負其侯而俟¶
<pb:KR1d0049_WYG_017-9b>¶
　註曰俟小臣取矢以旌指教之¶
　敖氏曰此負侯即獲者也如初去侯謂許諾以宫商¶
　至乏聲止也惟去來異耳三耦所射干侯而已而三¶
　侯之負侯者皆執旌以往者卑統於尊且矢亦或有¶
　逺近故也¶
　張氏曰負侯許諾如初去侯如去侯時之諾以宫又¶
　諾以商也¶
　　世佐案此負侯即立于西方者云如初去侯則諾¶
<pb:KR1d0049_WYG_017-10a>¶
　　聲起于乏自西方至乏不諾也如初之下復云去¶
　　侯者以别于初負侯時不諾也云皆執旌則獲者¶
　　又以旌授之矣¶
司馬正降自西階北面命設楅¶
　註曰此出于下射之南還其後而降之¶
　敖氏曰北面於所設楅之南¶
　郝氏曰設楅中庭南與洗齊故司馬正北面立其南¶
　使設者止勿過南也¶
<pb:KR1d0049_WYG_017-10b>¶
小臣師設楅司馬正東面以弓為畢¶
　註曰畢所以敎助執事者鄉射記曰乃設楅於中庭¶
　南當洗東肆¶
　疏曰畢是助載鼎實之物故司馬執弓為畢以指授¶
　若周禮執殳以為鞭度然¶
　敖氏曰司馬正東面立于所設楅之西也此楅亦南¶
　面坐設之畢所以指畫處置之器以木為之其長三¶
　尺此以弓指畫設楅之處象畢之用故曰以弓為畢¶
<pb:KR1d0049_WYG_017-11a>¶
　云凡以畢指敎者皆立于所設器之側¶
　郝氏曰小臣師設楅司馬正又轉西東面立使設者¶
　勿偏西也畢竹簡笏類形如畢星即今如意執以止¶
　物曰畢與蹕通止也臣當君前不敢指撝故以弓當¶
　笏止其䖏¶
既設楅司馬正適次釋弓説決拾襲反位小臣坐委矢¶
于楅北括司馬師坐乗之卒¶
　　世佐案鄉射禮云司馬襲進當楅南北面坐左右¶
<pb:KR1d0049_WYG_017-11b>¶
　　撫矢而乗之此文省耳¶
若矢不備則司馬正又袒執弓升命取矢如初曰取矢¶
不索乃復求矢加于楅卒司馬正進坐左右撫之興反¶
位¶
　註曰此坐皆北面¶
　敖氏曰又袒執弓不言決遂右挾之者可知也司馬¶
　師既乗矢其備若否皆以告于正若不備則正命取¶
　矢若備則正亦進撫之也左右撫者左手撫其左右¶
<pb:KR1d0049_WYG_017-12a>¶
　手撫其右以審定其數耳¶
　　世佐案司馬師既乗之矣司馬復進而撫之慎其¶
　　事也¶
　　　　右取矢加于楅¶
司射適西階西倚扑升自西階東面請射于公公許¶
　註曰倚扑者將即君前不敢佩刑器也升堂者欲諸¶
　公卿大夫辯聞也¶
　敖氏曰請射乃升者以其後有告耦等事宜在上為¶
<pb:KR1d0049_WYG_017-12b>¶
　之故也東面亦與他儀異下經云司正東楹之東北¶
　面告于公¶
　　　　右再請射¶
遂適西階上命賔御于公諸公卿則以耦告于上大夫¶
則降即位而后告¶
　註曰告諸公卿扵堂上尊之也¶
　敖氏曰耦者謂公卿自為耦也以耦告亦如命三耦¶
　之辭大夫則降即位而後告見其貶扵諸公卿也下¶
<pb:KR1d0049_WYG_017-13a>¶
　文所云是其事已若卿與大夫為耦則其告亦當有¶
　上下之别諸公卿大夫為耦亦各以其次為之¶
　郝氏曰命賔御于公以君命命也¶
司射自西階上北面告于大夫曰請降司射先降搢扑¶
反位大夫從之降適次立于三耦之南西面北上¶
　註曰適次前而北西面立¶
　疏曰上云司射等適次謂入次中此適次者大夫降¶
　自西階東行適次所過向堂東西面立因過次為適¶
<pb:KR1d0049_WYG_017-13b>¶
　次非入次也¶
　敖氏曰於此云北面則是命賓及吿諸公卿皆鄉其¶
　位也適次亦謂進而至於次也三耦士也而在大夫¶
　之上者以其先射尊之三耦之南大夫之北宜有閒¶
　地以待諸公卿之降¶
　　世佐案是時三耦位在次中之北大夫適次亦謂¶
　　入于次也註疏説誤¶
司射東面于大夫之西北耦大夫與大夫命上射曰某¶
<pb:KR1d0049_WYG_017-14a>¶
御于子命下射曰子與某子射¶
　敖氏曰司射東面亦在次中不言適次者可知也¶
　　世佐案司射東面嚮大夫也大夫之西北葢當諸¶
　　公卿之虗位必于此者命當自上下也合耦曰耦¶
　　耦大夫與大夫者謂大夫與大夫射司射命之以¶
　　定其耦也其命之之辭如下文所云張氏監本正¶
　　誤云司射東面于大夫之西比耦比誤作北愚謂¶
　　監本非誤也或作比者後人因不審其句讀而妄改¶
<pb:KR1d0049_WYG_017-14b>¶
　　之耳朱子及楊氏敖氏諸本皆與監本同今從之¶
卒遂此衆耦¶
　敖氏曰衆耦士耦也士與大夫為耦者亦存焉¶
　　世佐案是時司射少南東面于衆耦之西北比之¶
衆耦立于大夫之南西面北上若有士與大夫為耦則¶
以大夫之耦為上¶
　註曰為上居羣士之上¶
　敖氏曰立于大夫之南則在次可知故經亦不言適¶
<pb:KR1d0049_WYG_017-15a>¶
　次若士與大夫為耦亦其長者也乃著其為上者意¶
　與鄉射同大夫之耦雖為上射猶立于大夫之後者¶
　射事未至明其不並立也及將射乃轉居右而並立¶
　云¶
　郝氏曰大國諸侯臣一孤三卿五大夫三耦自有餘¶
　而時或有與有不與故大夫不足則以士比之¶
　　世佐案經云若有者亦兼次國以下無諸公而言¶
　　無諸公則有大夫與卿為耦者有士與大夫為耦¶
<pb:KR1d0049_WYG_017-15b>¶
　　者以一大夫為賔故也大夫之耦唯一人耳鄉射¶
　　禮云大夫雖衆皆與士為耦與此異¶
命大夫之耦曰子與某子射告于大夫曰某御於子¶
　註曰士雖為上射其辭猶尊大夫¶
命衆耦如命三耦之辭諸公卿皆未降¶
　敖氏曰諸公卿尊冝事至乃降也此時之降者為比¶
　耦也曏者既以耦吿公卿于上則耦定矣故可以未¶
　降¶
<pb:KR1d0049_WYG_017-16a>¶
　　　　右比耦¶
遂命三耦各與其耦拾取矢皆袒決遂執弓右挾之¶
　註曰此命入次之事也司射既命而反位不言之者¶
　土射出當作取矢事未訖¶
　敖氏曰司射既于次中東面以次命之即反西方之¶
　位不言者亦以其可知也司射於取矢者惟命之而¶
　不復作之者以其取矢亦發於次中與鄉射異¶
　　世佐案三耦曏在次矣註云此命入次之事非鄉¶
<pb:KR1d0049_WYG_017-16b>¶
　　射比耦位在堂西射位在司馬之西南故司射於¶
　　取矢者既于堂西命之又于司馬之西南作之大¶
　　射惟有次中位故司射命取矢訖即反中西南之¶
　　位而使小射正作之也以下經證之此䖏葢有闕¶
　　文¶
一耦出西面揖當楅北面揖及楅揖¶
　註曰三耦同入次其出也一上射出西面立司射作¶
　之乃揖行也¶
<pb:KR1d0049_WYG_017-17a>¶
　　世佐案註説誤見上¶
上射東面下射西面上射揖進坐横弓卻手自弓下取¶
一个兼諸弣興順羽且左還毋周反面揖¶
　註曰左還反其位毋周右還而反東面也君在阼還¶
　周則下射將背之¶
　敖氏曰既順羽則鈎弦而左還也自西面而東面若¶
　皆左還則謂之周此先左還而後右還是毋周也下¶
　放此必毋周者以相變為容¶
<pb:KR1d0049_WYG_017-17b>¶
　　世佐案鄉射未興而順羽故云順羽且興此則既¶
　　興而順羽故云順羽且左還其節亦小變也毋周威¶
　　儀多也註説似迂¶
下射進坐横弓覆手自弓上取一个兼諸弣興順羽且¶
左還毋周反面揖¶
　敖氏曰反面自東面而反西面¶
既拾取矢棞之¶
　註曰棞齊等之也¶
<pb:KR1d0049_WYG_017-18a>¶
　郝氏曰棞叩也叩四矢使齊也¶
　張氏曰棞疑當作棞孟子註棞猶叩㧻也叩㧻有取¶
　齊之義若棞則門橛耳　監本正誤云梱之與梱復¶
　二梱字俱誤作梱¶
　　世佐案古字少棞與捆葢通用也棞同梱張氏改¶
　　棞為棞亦泥孟子棞屨之棞或作捆俗字也¶
兼挾乗矢皆内還南面揖¶
　註曰内還者上射左下射右不皆右還亦以君在阼¶
<pb:KR1d0049_WYG_017-18b>¶
　嫌下射故左還而背之也上以陽為内下以隂為内¶
　因其宜可也¶
　敖氏曰亦揖乃皆内還經文不具也上射左還下射¶
　右還皆鄉内故搃以内言之皆内還者由便也¶
　　世佐案内還者先以身鄉堂而還也上射東面左¶
　　還則鄉堂下射西面右還則鄉堂必皆内還者取¶
　　其相鄉且威儀之法不敢由便也註説似迂晦敖¶
　　氏由便之説尤非凡敖氏所解左還右還皆與註¶
<pb:KR1d0049_WYG_017-19a>¶
　　説相反今不從¶
適楅南皆左還北面揖搢三挾一个揖以耦左還上射¶
於左¶
　註曰以猶與也言以者耦之事成於此意相人耦也¶
　上射轉居左便其反位也上射少北乃東面¶
　疏曰次在楅東南北面揖時已在次西靣故知上射少¶
　北乃東面得東當次也¶
　敖氏曰以如以賓升之以謂上射以其耦左還也此¶
<pb:KR1d0049_WYG_017-19b>¶
　左還者上射先而下射後故言以¶
　　世佐案上射自楅西下射自楅東皆南行適楅南¶
　　上射在右至是將轉而居左故云以耦左還能左¶
　　右之曰以言易位之事上射寔主之也鄉射禮云¶
　　皆左還不云以耦者上射仍在右不須易位也鄉¶
　　射射位在西故其反也上射于右為便大射次在¶
　　東故其反位也上射于左為便葢西行者以北為¶
　　右東行者以北為左也敖云於左當作於右非¶
<pb:KR1d0049_WYG_017-20a>¶
退者與進者相左相揖還退釋弓矢于次説決拾襲反位¶
　　世佐案相左謂退者由進者之南也反位反次中¶
　　西面北上位¶
二耦拾取矢亦如之後者遂取誘射之矢兼乗矢而取¶
之以授有司于次中皆襲反位¶
　註曰有司納射器因留主授受之¶
　　　　右三耦取矢于楅¶
司射作射如初¶
<pb:KR1d0049_WYG_017-20b>¶
　敖氏曰如初亦適次作上耦也其異者三耦於既作¶
　乃袒決遂取弓矢也司射既作即反位不俟之¶
一耦揖升如初¶
　　世佐案謂自出次至合足而俟之儀皆如初射也¶
司馬命去侯負侯許諾如初司馬降釋弓反位¶
　敖氏曰司馬司馬正也下放此不言説決拾與襲亦¶
　文省¶
　　世佐案如初謂自司馬正適次至負侯者退立于¶
<pb:KR1d0049_WYG_017-21a>¶
　　西方皆如初命去侯之儀也是時獲者亦興共而¶
　　俟¶
司射猶挾一个去扑與司馬交于階前適阼階下北面¶
請釋獲于公公許反搢扑遂命釋獲者設中以弓為畢¶
北面¶
　註曰北面立于所設中之南當視之也鄉射禮曰設¶
　中南當楅西當西序¶
　敖氏曰大史前立于所設中之西於是司射當之西¶
<pb:KR1d0049_WYG_017-21b>¶
　面命之既則少西南行而北面以弓為畢指畫以示¶
　其處¶
　郝氏曰北面不設中者不得過南也¶
　　世佐案北面於所設中之南示設中者以南北節¶
　　也鄉射禮云西面立于所設中之東北面命釋獲¶
　　者此命釋獲者亦北面不西面立者以大史既立¶
　　于所設中之西東面則設中東西之節可見矣不¶
　　須司射更示之也¶
<pb:KR1d0049_WYG_017-22a>¶
大史釋獲¶
　敖氏曰言此者明上所謂釋獲者之為大史也¶
　郝氏曰史掌書記算法故主獲¶
小臣師執中先首坐設之東面退大史實八算于中横¶
委其餘于中西興共而俟¶
　註曰先猶前也命大史而小臣師設之國君官多也¶
　小臣師退反東堂下位鄉射禮曰横委其餘于中西¶
　南末¶
<pb:KR1d0049_WYG_017-22b>¶
　敖氏曰此不言執算者又不言大史受算則是大史¶
　自執算矣寔算則坐故于後言興是時大史位于中¶
　西小史之位亦宜近之¶
　張氏曰中形為伏獸竅其背以置獲籌執之則前其¶
　首設之則東其面面首一也¶
　　世佐案首據中言也面據設中者言也執之先首¶
　　設之東面則中之東西設而其首在東也明矣¶
司射西面命曰中離維綱揚觸捆復公則釋獲衆則不¶
<pb:KR1d0049_WYG_017-23a>¶
與¶
　註曰離猶過也獵也侯有上下綱其邪制躬舌之角¶
　者為維或曰維當為絹絹綱耳揚觸者謂矢中他物¶
　揚而觸侯也梱復謂矢至侯不著而還復復反也公¶
　則釋獲優君也衆當中鵠而著¶
　朱子曰綱耳即籠綱以布為之梓人謂之縜而此謂¶
　之絹字雖異而音則同(案註之絹字恐是縜字/之誤梓人云縜寸焉)¶
　敖氏曰西面亦於中東離麗也中而麗於維綱言其¶
<pb:KR1d0049_WYG_017-23b>¶
　去鵠逺也揚觸梱復言其非正中又且不必在鵠也¶
　二者甚不宜釋獲而於君則釋之優君也不與謂不¶
　在此釋獲之科也此特承上文而言耳其寔衆之所¶
　射非正中其鵠者皆不釋也或曰維謂躬與舌也躬¶
　舌所以維持侯未知是否¶
　郝氏曰侯舌曰維繫侯繩曰綱梱叩也矢叩侯還反¶
　于地¶
　姜氏曰離之言麗如詩雉離鴻離之麗註訓為過獵¶
<pb:KR1d0049_WYG_017-24a>¶
　則于上中字似難通¶
　　世佐案離字之訓敖得之維當以敖氏所引或説¶
　　為正麗于維去鵠猶近麗于綱則尤逺矣維與綱¶
　　侯之上下皆有之而大侯参侯則唯見其上耳韻¶
　　㑹云梱猶款也扣也人物出入多扣觸之則梱有¶
　　扣觸之義矣復如雨星不及地尺而復之復梱復¶
　　謂矢扣觸侯而還復也或曰梱謂矢觸侯之左右¶
　　如梱之在門两旁也復謂矢至侯而還復也姑備¶
<pb:KR1d0049_WYG_017-24b>¶
　　一解存之註中絹字當依敖氏作縜¶
唯公所中中三侯皆獲¶
　註曰值中一侯則釋獲¶
　敖氏曰此愈優君也中亦兼離維綱與揚觸梱復者¶
　而言皆獲者中一侯則其侯之獲者主獲之也此命¶
　亦傳吿於獲者故以獲言之上云釋獲下云獲互文¶
　也¶
　郝氏曰君射不拘大侯參侯干侯中皆釋獲衆射非¶
<pb:KR1d0049_WYG_017-25a>¶
　其侯中不算¶
　姜氏曰唯公所中中五字為句上中去聲謂中之也¶
　下中如字乃侯中之中葢言上三者衆不釋獲公則¶
　釋之然亦一侯釋獲耳惟公所中在侯中則三侯皆¶
　獲凡皆以優君也¶
　　世佐案上經云射者非其侯中之不獲所以辨其¶
　　等者&KR0202;矣此則告以優尊之義亦為上得兼下也¶
　　姜説傷巧當以舊説為正¶
<pb:KR1d0049_WYG_017-25b>¶
釋獲者命小史小史命獲者¶
　註曰傳吿服不使知此司射所命¶
　疏曰據在大侯而言告服不則參侯干侯告可知舉¶
　逺見近¶
　　世佐案釋獲者謂大史也必以此命傳吿獲者以¶
　　其唱獲與釋獲聨事故須使共聞之不親往告者¶
　　獲者賤且方有事不可暫離中側也¶
司射遂進由堂下北面視上射命曰不貫不釋上射揖¶
<pb:KR1d0049_WYG_017-26a>¶
司射退反位¶
　註曰射不中鵠不釋算¶
釋獲者坐取中之八算改實八算興執而俟乃射若中¶
則釋獲者毎一个釋一算上射於右下射於左若有餘¶
算則反委之又取中之八算改實八算於中興執而俟¶
三耦卒射¶
　　　　右三耦再射¶
賓降取弓矢于堂西¶
<pb:KR1d0049_WYG_017-26b>¶
　註曰不敢與君並俟吿取之以升俟君事畢¶
　疏曰下云公將射則賓降適堂西袒決遂執弓搢三¶
　挾一个升自西階是君事畢乃爾今此但取之以俟¶
　非即袒決遂也葢去射時尚逺不可以即袒(從通解/節本)¶
　敖氏曰此言降而不言升似有闕文賓降取弓矢以¶
　升者明其將侍君射¶
　郝氏曰賔與君為耦君將射賓先自堂上西序東面¶
　降立階西東面也¶
<pb:KR1d0049_WYG_017-27a>¶
　　世佐案賓降謂自其席而降也公為賔舉旅之時¶
　　賔既就席矣郝云自堂上西序東面降非不言其¶
　　升者俟於堂西未升也取弓矢之儀詳見下文先¶
　　言之者與下為節也¶
諸公卿則適次繼三耦以南¶
　註曰言繼三耦明在大夫北¶
　敖氏曰不言降者可知也¶
　郝氏曰初納射器賓弓矢在堂西諸臣弓矢在東次¶
<pb:KR1d0049_WYG_017-27b>¶
　故賔適堂西諸公卿適次各取弓矢¶
公將射則司馬師命負侯皆執其旌以負其侯而俟¶
　註曰君尊若始焉¶
　　世佐案此云皆執其旌則旌之不同益可見矣亦¶
　　獲者授之于乏¶
司馬師反位¶
　郝氏曰位在西階下東面司馬正之南也¶
𨽻僕人掃侯道¶
<pb:KR1d0049_WYG_017-28a>¶
　註曰新之¶
　郝氏曰𨽻僕人周禮司𨽻之屬¶
　　世佐案𨽻僕人即周禮𨽻僕也𨽻僕下士二人屬¶
　　夏官掌五寢之埽除糞洒之事故使之給埽侯道¶
　　之役諸侯葢亦以庶人在官者為之也司𨽻掌五¶
　　𨽻之法屬秋官郝氏乃引以當之誤矣¶
司射去扑適阼階下告射于公公許適西階東吿于賓¶
　註曰吿當射也¶
<pb:KR1d0049_WYG_017-28b>¶
　敖氏曰告射輕于請射故不升堂¶
　　世佐案此時賓在堂西故適西階東告之郝云賓¶
　　立西階下西東面非吿公北面告賓葢西面與¶
遂搢扑反位小射正一人取公之決拾于東坫上一小¶
射正授弓拂弓皆以俟于東堂¶
　註曰授弓當授大射正拂弓去塵¶
　疏曰據此經上下或云大射正或云司射或云小射¶
　正當是大射正一人為上司射次之司射或謂之小¶
<pb:KR1d0049_WYG_017-29a>¶
　射正若然大射正與司射各一人據其行事小射正¶
　不止一人而已如此文既云小射正一人又云一小¶
　射正則小射正二人也(從通解/節本)¶
　敖氏曰授當作受受弓者受於有司也受弓亦於東¶
　堂皆皆二小射正也云小射正一人又云一小射正¶
　則小射正亦多矣周官射人下大夫二人上士四人¶
　然則諸侯之大射正上士亦二人小射正中士亦四¶
　人與¶
<pb:KR1d0049_WYG_017-29b>¶
　郝氏曰小射正授弓授之大射正大射正授公東堂¶
　堂上東君席側也¶
　　世佐案東堂東序東也郝云君席側非初納射器¶
　　君之弓矢適東堂至是小射正受而拂之與奉決¶
　　拾者同俟于此授當從敖氏作受葢受之于弓人¶
　　也俟者俟公就物則一小射正奉決拾以從一小¶
　　射正以弓授大射正也大射正唯為司正者一人¶
　　其餘皆小射正也敖云大射正二人非¶
<pb:KR1d0049_WYG_017-30a>¶
公將射則賓降適堂西袒決遂執弓搢三挾一个升自¶
西階先待于物北比一笴東面立¶
　註曰不敢與君併東面立鄉君也¶
　疏曰前文賔降適堂西取弓矢無賓升堂之文但文¶
　不具其實即升矣是以此文云賔降¶
　敖氏曰比一笴物比空一笴地也必退於物比一笴¶
　者逺下君亦為司馬當由物後而適物間也¶
　郝氏曰賔降即前取弓矢降再言以明待君之儀疏¶
<pb:KR1d0049_WYG_017-30b>¶
　謂取弓矢升再降非也物比右物之比¶
　　世佐案此當以郝説為正葢三耦卒射則公將射¶
　　矣公將射則賔及諸公卿皆降自司馬師命負侯¶
　　至小射正俟于東堂皆一時事也觀此經復言公¶
　　將射則賔降亦是復言可知必復言之者見其與¶
　　上諸事同節也舊説前降取弓矢此降又為袒以¶
　　下諸儀則經何以前言降而不言升宜後儒疑其¶
　　有闕文也夫一弓矢也既取之而升復以之而降¶
<pb:KR1d0049_WYG_017-31a>¶
　　降而又升其儀不亦繁複乎此云袒決遂執弓搢¶
　　三挾一个即取弓矢之儀也曏者取弓矢以升其¶
　　儀當復何如且公之弓矢尚俟于東堂而賓乃先¶
　　取之以升亦無是理也以是數者推之則其謬誤¶
　　顯然矣¶
司馬升命去侯如初還右乃降釋弓反位¶
　註曰還右還君之右也猶出下射之南還其後也今¶
　文曰右還¶
<pb:KR1d0049_WYG_017-31b>¶
　敖氏曰還右謂圍右物也既命去侯則由右物之南¶
　適其右乃降來由物比去適物右是還之也不還左¶
　物者以君將為下射故也是時君未立於物而先辟¶
　之敬之至也¶
　郝氏曰司馬命去侯還右乃降者賔物居右司馬出¶
　右物南即西轉下堂不還左物也¶
　　世佐案司馬司馬正也還右言于如初之下見其¶
　　異于初也敖説得之位司射之南也又案今文曰¶
<pb:KR1d0049_WYG_017-32a>¶
　　右還義似長葢由右物之南適西階即右還也¶
公就物小射正奉決拾以笥大射正執弓皆以從于物¶
　註曰笥萑葦器大射正舎司正親其職¶
　敖氏曰笥葢竹器決拾在坫上時亦宜用笥至是始¶
　見之耳射時大射正為司正如故至是暫舎其職而¶
　為君執弓重其事也弓射器之主也¶
　張氏曰大射正初為擯者復自擯者立為司正至此¶
　又舎司正來執弓也¶
<pb:KR1d0049_WYG_017-32b>¶
　　世佐案大射正執弓葢小射正授之于東堂¶
小射正坐奠笥于物南遂拂以巾取決興賛設決朱極¶
三¶
　註曰極猶放也所以韜指利放弦也以朱韋為之三¶
　者食指將指無名指無極放弦契扵此指多則痛小¶
　指短不用¶
　敖氏曰拂者拂決極與拾也賛設決與極者為君設¶
　之也下言賛者放此者極朱而用三若臣則用二其¶
<pb:KR1d0049_WYG_017-33a>¶
　物色亦未聞士喪禮曰纊極二葢死時變用纊而數¶
　則與生時同¶
小臣正賛袒公袒朱襦卒袒小臣正退俟于東堂¶
　敖氏曰此袒於設決之後亦異于臣¶
　　世佐案俟者俟公卒射當賛襲也¶
小射正又坐取拾興賛設拾以笥退奠于坫上復位¶
　註曰既袒乃設拾拾當以韝&KR0237;上¶
　郝氏曰小射正復位與小臣正同立俟于東堂也¶
<pb:KR1d0049_WYG_017-33b>¶
　　世佐案此言設拾而不言遂者以君不肉袒故取¶
　　歛衣之義復位復俟于東堂之位也小射正復位¶
　　者亦俟公卒射以笥受決拾也¶
大射正執弓以袂順左右隈上再下壹左執弣右執簫¶
以授公公親揉之¶
　註曰順放之也隈弓淵也揉宛之観其安危也今文¶
　順為循¶
　疏曰以袂向下於弓隈順放之考工記弓人云其弓¶
<pb:KR1d0049_WYG_017-34a>¶
　安其弓危以弓弱者為危弓強者為安則此云觀安¶
　危者謂試弓之強弱¶
　敖氏曰隈者弓之曲處也考工記曰凡角之中恒當¶
　弓之畏畏也者必撓是也順之者所以審其厚薄而¶
　騐其強弱也詳上而畧下以其上下之厚薄均¶
　郝氏曰袂衣袖順即拂也以衣袖順弓上下两隈拂¶
　之示整潔也弓仰執故上隈之裏左右再拂下隈之¶
　背一拂之¶
<pb:KR1d0049_WYG_017-34b>¶
　　世佐案順之以袂亦拂拭之意郝得之前小射正¶
　　既于東堂拂之矣至是大射正又順之者敬君物¶
　　也隈分左右則弓之仰執明矣上再下壹左右各¶
　　三也上弓裏下弓表¶
小臣師以巾内拂矢而授矢于公稍屬¶
　註曰内拂恐塵及君也¶
　敖氏曰授矢亦以巾也燕禮記曰小臣以巾授矢凡¶
　授弓矢皆當於公右¶
<pb:KR1d0049_WYG_017-35a>¶
　　世佐案稍屬説見燕禮記¶
大射正立于公後以矢行吿于公¶
　註曰若不中使君當知而改其度¶
下曰畱上曰揚左右曰方¶
　註曰畱不至也揚過去也方出旁也¶
　敖氏曰左右曰方者左則曰左方右則曰右方也¶
　　世佐案方與旁通矢行或左或右皆曰旁敖説非¶
　　是¶
<pb:KR1d0049_WYG_017-35b>¶
公既發大射正受弓而俟拾𤼵以將乗矢¶
　註曰公下射也而先發不畱尊也¶
　敖氏曰俟者將復授之也云拾發以將乗矢則是賓¶
　先公後亦如其他上下射之為也¶
　　世佐案敖説非也燕禮記於君既發之後乃云上¶
　　射退于物一笴既發則答君而俟是亦公先發之¶
　　證矣¶
公卒射小臣師以巾退反位¶
<pb:KR1d0049_WYG_017-36a>¶
　　世佐案反東堂下之位¶
大射正受弓¶
　註曰受弓以授有司於東堂¶
小射正以笥受決拾退奠于坫上復位¶
　　世佐案小射正之位敖云未詳郝云於東堂竊謂¶
　　諸侯之小射正蓋中士下士也其位本在西方東¶
　　堂乃其將射俟事之位上經云皆以俟於東堂是¶
　　也事畢則仍反西方之位與¶
<pb:KR1d0049_WYG_017-36b>¶
大射正退反司正之位¶
　敖氏曰云反司正之位是射時其位自若也然則此¶
　司正之位不當東西之中而與鄉飲酒者異明矣¶
　　世佐案此時司正之位蓋亦遷於司射之南如鄉¶
　　射禮也經不言者文不具耳敖氏據此而改經中¶
　　庭為阼階前泥矣郝云此九字當在三射畢釋獲¶
　　者退中與算之後亦非¶
小臣正贊襲公還而后賓降釋弓于堂西反位于階西¶
<pb:KR1d0049_WYG_017-37a>¶
東面¶
　註曰階西東面賓降位¶
　疏曰上文賔受獻訖降立於階西東面¶
　敖氏曰公退云還是其進退亦不由物前也賓因降¶
　而不敢即升若以是時未有上事也不言説決拾襲¶
　亦文省¶
公即席司正以命升賓賓升復筵而后卿大夫繼射諸¶
公卿取弓矢於次中袒決遂執弓搢三挾一个出西面¶
<pb:KR1d0049_WYG_017-37b>¶
揖揖如三耦升射卒射降如三耦適次釋弓説決拾襲¶
反位衆皆繼射釋獲皆如初¶
　註曰諸公卿言取弓矢衆言釋獲互言也¶
　敖氏曰反位亦在次於取弓矢之處為少北耳衆謂¶
　大夫而下此不分别士與大夫為耦之儀是如三耦¶
　也其以君在故耦不得盡其尊大夫之禮與釋獲皆¶
　如初亦指君以下言也¶
卒射釋獲者遂以所執餘獲適阼階下北面告於公曰¶
<pb:KR1d0049_WYG_017-38a>¶
左右卒射反位坐委餘獲于中西興共而俟¶
　　　　右公及賓諸公卿大夫皆射¶
　郝氏曰此節叙君射過自矜貴多衰世驕蹇之風乏¶
　先王恭儉之意人主既身居下物折節行禮過自矜¶
　飾何以誨下至於三射樂作然後就物不以樂志則¶
　所稱節奏比禮容體比樂者君獨不然焉用射君不¶
　用禮樂而能選士御臣者未之有也¶
　　世佐案篇内如中三侯皆獲及不以樂志之類皆¶
<pb:KR1d0049_WYG_017-38b>¶
　　以優至尊辟不敏也必如此者以人主不可有與¶
　　臣下爭勝之心有是心勝則矜不勝則忮為患匪¶
　　淺故設此法以寛之使知為君之道不必見長於¶
　　一藝而亦不因是形其短此制禮之深意也至於¶
　　授弓矢贊決拾諸儀官具物傋亦貴貴之義應爾¶
　　郝氏譏之過矣¶
司馬袒執弓升命取矢如初負侯許諾以旌負侯如初¶
司馬降釋弓如初小臣委矢於楅如初¶
<pb:KR1d0049_WYG_017-39a>¶
　註曰司馬司馬正於是司馬師亦坐乘矢¶
賓諸公卿大夫之矢皆異束之以茅卒正坐左右撫之¶
進束反位¶
　註曰異束大夫矢尊殊之也正司馬正也進前也又¶
　言束整結之示親也¶
　疏曰公卿皆異束但大夫或與士耦則士矢不束大¶
　夫束之故註特言大夫尊殊之也(從儀禮圖節本/)¶
　敖氏曰此文主於束矢而言蓋見其不在如初之中¶
<pb:KR1d0049_WYG_017-39b>¶
　者也¶
　郝氏曰左右撫之數衆矢也進束謂既數衆矢而后¶
　進所束之矢于楅反位反中西南東面之位¶
　　世佐案異束之者人一束也束之亦於楅上卒束¶
　　畢也敖云衍非正上似脱司馬二字撫矢之位鄉¶
　　射禮云當楅南北面此宜亦如之委矢于楅北括¶
　　束茅於矢上握則束矢之處於撫矢者為近矣既¶
　　撫而復親束之乃去進者蓋撫手及之而已束則¶
<pb:KR1d0049_WYG_017-40a>¶
　　于當楅之位又少進也郝云進所束之矢于楅然¶
　　則未進之前賔諸公卿大夫之矢豈皆委之于地¶
　　耶其説不可通矣¶
賔之矢則以授矢人于西堂下¶
　註曰是言矢人則納射器之有司各以其器名官職¶
　不言君矢小臣以授矢人于東堂下可知¶
　敖氏曰授之亦小臣也¶
司馬釋弓反位而後卿大夫升就席¶
<pb:KR1d0049_WYG_017-40b>¶
　註曰此言其升前小臣委矢于楅¶
　張氏曰方司馬釋弓反位卿大夫即升就席是其升¶
　在小臣委矢之前以上文類言如初諸事故至此始¶
　特言之¶
　　　　右再取矢¶
司射適階西釋弓去扑襲進由中東立于中南北面視¶
算釋獲者東面于中西坐先數右獲二算為純一純以¶
取實于左手十純則縮而委之每委異之有餘純則橫¶
<pb:KR1d0049_WYG_017-41a>¶
諸下一算為奇奇則又縮諸純下興自前適左東面坐¶
　敖氏曰此坐字衍文鄉射無之¶
坐兼歛算實于左手一純以委十則異之其餘如右獲¶
司射復位釋獲者遂進取賢獲執之由阼階下北面告¶
于公¶
　　世佐案此亦君禮之異者也鄉射禮云升自西階¶
　　盡階不升堂告于賔¶
若右勝則曰右賢於左若左勝則曰左賢於右以純數¶
<pb:KR1d0049_WYG_017-41b>¶
告若有奇者亦曰奇若左右鈞則左右各執一算以告¶
曰左右鈞還復位坐兼歛算實八算于中委其餘于中¶
西興共而俟¶
　　　　右數獲¶
　　世佐案此算獲及飲不勝者之法皆與鄉射無異¶
　　則亦以習禮樂而非别賢否可見矣若果為將祭¶
　　擇士之禮豈可不分各耦而較其中之多少哉¶
司射命設豐¶
<pb:KR1d0049_WYG_017-42a>¶
　敖氏曰亦適堂西命之也¶
司宫士奉豐由西階升北面坐設于西楹西降復位¶
　敖氏曰司宫士司宫之屬也此時之位亦當在堂西¶
　　世佐案司宫而曰士者别于庻人在官者也周禮¶
　　宫人中士四人下士八人諸侯蓋以下士及庻人¶
　　在官者為之¶
勝者之弟子洗觶升酌散南面坐奠于豐上降反位¶
　　世佐案弟子謂士之少者也位在西方¶
<pb:KR1d0049_WYG_017-42b>¶
司射&KR0221;執弓挾一个搢扑東面于三耦之西命三耦¶
及衆射者¶
　敖氏曰司射袒亦決遂文省耳東面命之於次中¶
勝者皆袒決遂執張弓不勝者皆襲説決拾卻左手右¶
加弛弓于其上遂以執弣司射先反位三耦及衆射者¶
皆升飲射爵于西階上¶
　疏曰大射者所以擇士以助祭今若在於不勝之黨¶
　雖數中亦受罰及其助祭雖飲射爵亦得助祭但在¶
<pb:KR1d0049_WYG_017-43a>¶
　勝黨雖不飲罰爵若不數中亦不得助祭飲罰據一¶
　黨而言助祭取一身之藝義固不同也(從句讀/節本)¶
　敖氏曰此目下事也¶
　　世佐案疏為此説以䕶註耳其實非也算獲既以¶
　　左右計之矣其數中不數中亦孰從而辨之哉¶
小射正作升飲射爵者如作射一耦出揖如升射及階¶
勝者先升升堂少右不勝者進北面坐取豐上之觶興¶
少退立卒觶進坐奠于豐下興揖不勝者先降與升飲¶
<pb:KR1d0049_WYG_017-43b>¶
者相左交於階前相揖適次釋弓襲反位僕人師繼酌¶
射爵取觶實之反奠于豐上退俟于序端¶
　註曰僕人師酌者君使之代弟子也自此以下辯為¶
　之酌¶
　敖氏曰僕人師不言命之者則是此乃其常職俟時¶
　而共之耳¶
升飲者如初三耦卒飲若賓諸公卿大夫不勝則不降¶
不執弓耦不升¶
<pb:KR1d0049_WYG_017-44a>¶
　註曰此耦謂士也諸公卿或闕士為之耦者不升其¶
　諸公卿大夫相為耦者不降席重恥尊也¶
　敖氏曰耦唯謂士與大夫為耦者也不升則立於射¶
　位也大夫既飲耦乃釋弓而反位¶
僕人師洗升實觶以授賔諸公卿大夫受觶于席以降¶
適西階上北面立飲卒觶授執爵者反就席¶
　註曰雖尊亦西階上立飲不可以已尊枉正罰也授¶
　爵而不奠豐尊大夫也¶
<pb:KR1d0049_WYG_017-44b>¶
　敖氏曰洗者以承賤者後新之其次則不洗矣降降¶
　席也西階上臣飲罰爵之位也授執爵者宜反於其¶
　所受者也¶
若飲公則侍射者降洗角觶升酌散降拜¶
　註曰侍射賔也飲君則不敢以為罰從致爵之禮也¶
　張氏曰角觶疏以為以兕角為之對下文飲君象觶¶
　而言仍是三升之觶非四升曰角之角也¶
　　世佐案賔將自飲故用角觶¶
<pb:KR1d0049_WYG_017-45a>¶
公降一等小臣正辭賓升再拜稽首公答再拜¶
　　世佐案公於是復答再拜者飲不勝者之禮也鄉¶
　　射記云若飲君如燕是也¶
賔坐祭卒爵再拜稽首公答再拜賔降洗象觶升酌膳¶
以致下拜小臣正辭升再拜稽首公答再拜¶
　敖氏曰此以上與媵觶之禮同者也以致者亦奠于¶
　薦南¶
公卒觶賔進受觶降洗散觶升實散下拜小臣正辭升¶
<pb:KR1d0049_WYG_017-45b>¶
再拜稽首公答再拜賔坐不祭卒觶降奠于篚階西東¶
面立¶
　註曰賔復酌自飲者夾爵也但如致爵則無以異於¶
　燕也夾爵亦所以恥公也所謂若飲君燕則夾爵¶
　敖氏曰此與媵觶之禮異者也所以謂之射爵也¶
擯者以命升賔賔升就席¶
　註曰擯者司正也¶
若諸公卿大夫之耦不勝則亦執弛弓特升飲¶
<pb:KR1d0049_WYG_017-46a>¶
　註曰此耦亦謂士也¶
　敖氏曰比耦之時大夫有與士為耦者諸公卿無與¶
　士為耦者此諸公卿衍文¶
衆皆繼飲射爵如三耦射爵辯乃徹豐於觶¶
　　　　右飲不勝者¶
司宫尊侯于服不之東北兩獻酒東面南上皆加　設勺¶
洗于尊西北篚在南東肆實一散於篚¶
　註曰為大侯獲者設尊也言尊侯者獲者之功由侯¶
<pb:KR1d0049_WYG_017-46b>¶
　也不於初設之者不敢必君射也君不射則不獻大¶
　侯之獲者散爵名容五升¶
　敖氏曰為三侯之獲者及𨽻僕人巾車設尊而言尊¶
　侯者以其功皆由侯也兩兩壺也或脱一壺字耳兩¶
　壺皆酒而云南上是先酌所上者與加勺東枋此在¶
　大侯之乏東北乃云服不者見此時服不在乏也不¶
　於初設之者因事而獻故其尊亦俟時而設所以别¶
　於正獻者也此所設尊洗之類即篇首之所言者也¶
<pb:KR1d0049_WYG_017-47a>¶
　上言獲者之尊此云尊侯上言大侯之乏此云服不¶
　文互見耳又文亦有詳略則以設與未設而異也¶
　　世佐案敖説當矣註以此尊專為大侯獲者設非¶
　　三侯之獲者其功同其人相去亦不逺何必異尊¶
　　上經云大侯之乏東北此云服不之東北其地一¶
　　也一地而兩尊或先或後亦理之所無者註又云¶
　　君不射則不獻大侯之獲者尤屬飾説因燕而射¶
　　君或可以不與未聞大射而君不與者也君若不¶
<pb:KR1d0049_WYG_017-47b>¶
　　射射義何以言諸侯君臣盡志于射以習禮樂乎¶
　　云南上是亦有元酒矣獻獲者而有元酒以祭侯¶
　　故重之也¶
司馬正洗散遂實爵獻服不¶
　註曰言服不者著其官尊大侯也服不司馬之屬掌¶
　養猛獸而教擾之者洗酌皆西面¶
　敖氏曰服不為大侯之獲者故先獻也司馬正獻亦¶
　異之獻時盖亦西南面¶
<pb:KR1d0049_WYG_017-48a>¶
　張氏曰服不即獲者也前此皆言獲者以其事名之¶
　至此乃著其官是尊大侯也¶
服不侯西北三步北面拜受爵¶
　註曰近其所為獻¶
　疏曰服不得獻由侯所為故不近乏而近侯¶
司馬正西面拜送爵反位¶
　註曰不俟卒爵略賤也此終言之獻服不之徒乃反¶
　位¶
<pb:KR1d0049_WYG_017-48b>¶
　敖氏曰既拜送而反位亦為其不拜既也是後則司¶
　馬師代之行事於司馬正既反位獲者亦反東面¶
　張氏曰此段鄭註可疑當以經文為正服不之徒或¶
　在司馬師所獻之中耳¶
宰夫有司薦庶子設折俎¶
　註曰&KR0800;夫有司宰夫之吏也鄉射記曰獲者之俎折¶
　脊脅肺¶
　敖氏曰薦於服不之東俎在薦東¶
<pb:KR1d0049_WYG_017-49a>¶
　　世佐案獲者之俎折以卿之餘體獲者而有俎亦¶
　　以祭侯故也鄉射禮云俎與薦皆三祭¶
卒錯獲者適右个薦俎從之¶
　註曰不言服不言獲者國君大侯服不負侯其徒居¶
　乏待獲變其文容二人也司馬正皆獻之薦俎已錯¶
　乃適右个明此獻己已歸功於侯也適右个由侯内¶
　鄉射記曰東方謂之右个¶
　敖氏曰此獲者即服不也變服不言獲者見服不亦¶
<pb:KR1d0049_WYG_017-49b>¶
　在乏而獲也有司與庻子既錯薦俎於地獲者則以¶
　爵適右个而二人復執薦俎從之薦錯於獲者之南¶
　俎在薦南¶
　張氏曰信如註言司馬正並獻二人當用二爵經文¶
　明言實一散于篚安得有二爵乎司馬正所獻決是¶
　服不氏一人其徒則司馬師獻𨽻僕巾車後乃獻之¶
　　世佐案上下註意盖謂國君大侯服不與其徒負¶
　　侯居乏相代司馬正獻服不訖即獻其徒而后反¶
<pb:KR1d0049_WYG_017-50a>¶
　　位亦非謂二人並獻也但玩前後經文負侯及獲¶
　　者三侯皆有之負侯者主負侯及取矢盖周禮射¶
　　鳥氏之職以其取矢知之也諸侯兼官即以服不¶
　　氏攝之獲者專主唱獲與負侯者並不相代司馬¶
　　正所獻唯服不之長一人其参侯干侯之獲者及¶
　　三侯之負侯者皆司馬師獻之也而註説之誤了¶
　　然矣¶
獲者左執爵右祭薦俎二手祭酒¶
<pb:KR1d0049_WYG_017-50b>¶
　註曰祭俎不奠爵不備禮也二手祭酒者獲者南面¶
　於俎北當為侯祭於豆間爵反注為一手不能正也¶
　此薦俎之設如於北面人焉天子祝侯曰唯若寧侯¶
　無或若女不寧侯不屬於王所故抗而射女彊飲彊¶
　食貽女曾孫諸侯百福諸侯以下祝辭未聞¶
　敖氏曰祭俎者興取刌肺以坐祭也二手祭酒為散¶
　大酒多一手注之難為節也¶
適左个祭如右个中亦如之卒祭左个之西北三步東¶
<pb:KR1d0049_WYG_017-51a>¶
面¶
　註曰此(刋本誤作北今/從集説改正)鄉受獻之位也不北面者嫌¶
　為侯卒爵¶
　敖氏曰東面變於受爵之時也卒爵與受爵不同面¶
　自是一禮耳下釋獲者亦然¶
設薦俎立卒爵¶
　註曰不言不拜既爵司馬正已反位不拜可知也鄉¶
　射禮曰獲者薦右東面立飲¶
<pb:KR1d0049_WYG_017-51b>¶
　敖氏曰卒爵於薦西東面自若也是時司馬師盖已¶
　北面於其東¶
司馬師受虛爵洗獻𨽻僕人與巾車獲者皆如大侯之¶
禮¶
　註曰𨽻僕人埽侯道巾車張大侯及参侯干侯之獲¶
　者其受獻之禮如服不也𨽻僕人巾車於服不之位¶
　受之功成於大侯也不言量人者此自後以及先可¶
　知¶
<pb:KR1d0049_WYG_017-52a>¶
　疏曰𨽻僕人巾車素無其位而經云如大侯之禮明¶
　就大侯之位受獻也𨽻僕而得獻明量人在巾車之¶
　先得獻可知¶
　敖氏曰承服不後而洗則是此每獻皆洗矣𨽻僕人¶
　與巾車皆聽命於司馬故亦司馬并獻之不言量人¶
　者或不與此獻與¶
　　世佐案獲者謂参侯干侯之獲者也三侯之負侯¶
　　者亦存焉於是乃統言獲者以其事相聨也¶
<pb:KR1d0049_WYG_017-52b>¶
卒司馬師受虛爵奠于篚¶
　註曰獲者之篚¶
　　世佐案獲者之篚即服不之篚也¶
獲者皆執其薦庶子執俎從之設于乏少南¶
　註曰少南為復射妨旌也𨽻僕人巾車量人自服不¶
　而南¶
　　世佐案獲者謂三侯之獲者及負侯者凡六人也¶
　　乏亦謂三侯之乏也於是不别言服不者以其事¶
<pb:KR1d0049_WYG_017-53a>¶
　　同也¶
服不復負侯而侯¶
　　世佐案此負侯首也謂之服不者著其以服不之¶
　　徒兼之也周禮服不氏下士及其徒凡五人而兹¶
　　乃有六人者以其兼射鳥氏之職也是時三侯之¶
　　獲者皆居乏¶
　　　　右獻獲者之屬¶
司射適階西去扑適堂西釋弓説決拾襲適洗洗觚升¶
<pb:KR1d0049_WYG_017-53b>¶
實之降獻釋獲者于其位少南¶
　註曰獻釋獲者與獲者異文武不同也去扑者扑不¶
　升堂也少南辟中(辟刋本或作辨誤今/從通解及集説改正)¶
　敖氏曰釋弓亦並釋矢也鄉射有矢字洗觚升實之¶
　與獲者異蓋釋獲者無事於侯且尊於獲者故獻之¶
　不酌獲者之尊而酌上尊也¶
薦脯醢折俎皆有祭¶
　註曰俎與服不同唯祭一為異¶
<pb:KR1d0049_WYG_017-54a>¶
　敖氏曰皆皆薦俎也祭亦脯與切肺也不言所設之¶
　人蓋亦有司與庶子與¶
釋獲者薦右東面拜受爵司射北面拜送爵釋獲者就¶
其薦坐左執爵右祭脯醢興取肺坐祭遂祭酒¶
　註曰祭俎不奠爵亦賤不傋禮¶
興司射之西北面立卒爵不拜既爵司射受虚爵奠於¶
篚釋獲者少西辟薦反位司射適堂西袒決遂取弓挾¶
一个適階西搢扑以反位¶
<pb:KR1d0049_WYG_017-54b>¶
　　世佐案此司射倚扑之處與鄉射同倚弓矢之處¶
　　與鄉射異¶
　　　　右獻釋獲者¶
司射倚扑于階西適阼階下北面請射于公如初¶
　敖氏曰階下請射于公正禮也曏之升者有為為之¶
　耳此言如初未詳疑衍也¶
　　世佐案初謂第一番射時如初者謂其請射之辭¶
　　也敖以為衍文非¶
<pb:KR1d0049_WYG_017-55a>¶
　　　　右三請射¶
反搢扑適次命三耦皆袒決遂執弓序出取矢¶
　敖氏曰執弓亦右挾之序謂每耦以次而出也¶
司射先反位¶
　註曰言先先三耦也司射既命三耦以入次之事即¶
　反位三耦入次袒決遂執弓挾矢乃出反次外西面¶
　位曏不言司射先反位三耦未有次外位無所先也¶
　疏曰曏謂第一番之時但言司射反位而不言先是¶
<pb:KR1d0049_WYG_017-55b>¶
　以决之(從通解/節本)¶
　張氏曰註挾矢字衍¶
　　世佐案三耦袒決遂之所與其射位皆在次中但¶
　　有南北之異耳司射位自在中之西南云先者謂¶
　　其不俟三耦之袒決遂而即反位也註誤¶
三耦拾取矢如初小射正作取矢如初¶
　註曰小射正司射之佐作取矢禮殺代之¶
　敖氏曰小射正作取矢如初此一句似衍大射之禮¶
<pb:KR1d0049_WYG_017-56a>¶
　司射惟命拾取矢而不復作與鄉射異以前後經文¶
　徵之可見又言此於拾取矢之後似非其次且上無¶
　作取矢之事亦不宜言如初其為衍也明矣¶
　　世佐案上云三耦皆袒決遂執弓序出取矢此司¶
　　射命之之辭非謂三耦已為之也司射命訖反位¶
　　於是三耦皆自射位(在次中/最北)適次南少東袒決遂¶
　　執弓右挾之反射位而后小射正作上耦取矢也¶
　　此皆與第一番取矢之儀同故以如初蔽之三耦¶
<pb:KR1d0049_WYG_017-56b>¶
　　拾取矢言于小射正作取矢之上者以其有袒決¶
　　遂之事在作取矢前也云小射正作取矢如初則¶
　　第一番取矢之時固有成禮矣而上經不見之者¶
　　文缺也敖氏不悟上經之缺而反以此為衍誤矣¶
　　註謂此以小射正代司射亦臆説也¶
三耦既拾取矢諸公卿大夫皆降如初位與耦入于次¶
皆袒決遂執弓皆進當楅進坐説矢束上射東面下射¶
西面拾取矢如三耦¶
<pb:KR1d0049_WYG_017-57a>¶
　註曰皆進當楅進三耦揖之位也凡繼射命耦而已¶
　不作射不作取矢從初¶
　敖氏曰如初位者適次繼三耦以南也云如初位又¶
　云入于次見其所進者又深也凡經云適次而已者¶
　兼深淺而言也云入于次者言其深入也先言適乃¶
　言入若次中者則皆先淺而後深也執弓亦右挾之¶
　皆進謂出次而西面之時也上下射當楅而進坐説¶
　矢束是俱北面説之也然則鄉射之大夫説矢束亦¶
<pb:KR1d0049_WYG_017-57b>¶
　北面明矣既説則上射少西而反東面下射少東而¶
　反西面乃拾取之¶
　張氏曰註繼射謂繼三耦而射從初謂從三耦之法¶
　繼射者皆從耦法故不再命之也¶
　　世佐案適次入次之辨敖氏論之詳矣而其言説¶
　　矢束之法則非也北面説矢束既説而后各就楅¶
　　西東之位者大夫與大夫之禮也既就楅東之位¶
　　而后説矢束説之亦西面者大夫為下射之禮也¶
<pb:KR1d0049_WYG_017-58a>¶
　　經文甚明奈何混而一之耶¶
若士與大夫為耦士東面大夫西面大夫進坐説矢束¶
退反位耦揖進坐兼取乘矢興順羽且左還毋周反面¶
揖大夫進坐亦兼取乘矢如其耦北面搢三挾一个揖¶
進大夫與其耦皆適次釋弓説決拾襲反位諸公卿升¶
就席¶
　註曰大夫反位諸公卿乃升就席大夫與已上下位¶
　敖氏曰後揖進之進當作退鄉射云揖退是也大夫¶
<pb:KR1d0049_WYG_017-58b>¶
　既反位諸公卿乃與之序升公卿之下不言大夫者¶
　文脱耳又此上下文皆言卿大夫升就席不應此時¶
　獨否也然則此有脱文明矣¶
　張氏曰諸公卿大夫自為耦者拾取矢在前大夫與¶
　士耦者取矢在後前取矢者待于三耦之南至大夫¶
　與耦取矢反位乃與之同升就席以爵同故相待也¶
衆射者繼拾取矢皆如三耦遂入于次釋弓矢説決拾¶
襲反位¶
<pb:KR1d0049_WYG_017-59a>¶
　　　　右射者皆取矢于楅¶
司射猶挾一个以作射如初一耦揖升如初司馬升命¶
去侯負侯許諾司馬降釋弓反位司射與司馬交于階¶
前倚扑于階西適阼階下北面請以樂于公公許¶
　註曰請奏樂以為節也始射獲而未釋獲復釋獲復¶
　用樂行之君子之於事始取苟能中課有功終用成¶
　法教化之漸也射用應樂為難孔子曰射者何以聽¶
　循聲而發發而不失正鵠者其唯賢者乎¶
<pb:KR1d0049_WYG_017-59b>¶
司射反搢扑東面命樂正曰命用樂¶
　註曰言君有命用樂射也樂正在工南北面¶
　疏曰此時工在洗東西面樂正在工南北面司射在¶
　西階下東面遙命之¶
樂正曰諾司射遂適堂下北面眂上射命曰不鼓不釋¶
　註曰鼓亦樂之節學記曰鼓無當於五聲五聲不得¶
　不和凡射之鼓節投壺其存者也周禮射節天子九¶
　諸侯七卿大夫以下五¶
<pb:KR1d0049_WYG_017-60a>¶
　郝氏曰眂視同¶
上射揖司射退反位樂正命大師曰奏貍首間若一¶
　註曰樂正西面受命左還東面命大師以大射之樂¶
　章使奏之也貍首逸詩曾孫也貍之言不來也其詩¶
　有射諸侯首不朝者之言因以名篇後世失之謂之¶
　曾孫曾孫者其章頭也射義所載詩曰曾孫侯氏是¶
　也以為諸侯射節者采其既有弧矢之威又言小大¶
　莫處御於君所以燕以射則燕則譽有樂以時㑹君¶
<pb:KR1d0049_WYG_017-60b>¶
　事之志也間若一者調其聲之疏數重節¶
　　世佐案貍首之詩今無以考其名篇之義然以騶¶
　　虞采蘋之類推之亦必其首章有此二字而取以¶
　　名之耳射義所載曾孫侯氏數語未知其果是與¶
　　否即使果是亦未必其章頭也鄭君諱所不知而¶
　　强為之説妄矣又案大戴禮投壺篇末亦載曾孫¶
　　侯氏之詩比射義特詳後又雜以考工記祭侯祝¶
　　辭有嗟爾不寧侯為爾不朝于王所故亢而射女¶
<pb:KR1d0049_WYG_017-61a>¶
　　之言或鄭説之所本與凡以樂節射者但取其節¶
　　而不取其詩之義也今大小戴記所載曾孫侯氏¶
　　之詩皆序射事與騶虞采蘋之類不協疑非貍首¶
　　本篇也大戴禮既言曾孫侯氏又云干侯既亢尤¶
　　屬不倫盖其所捃拾者厖矣¶
大師不興許諾樂正反位奏貍首以射三耦卒射賔待¶
于物如初¶
　敖氏曰三耦卒射之後儀亦多矣此特見其一也¶
<pb:KR1d0049_WYG_017-61b>¶
公樂作而后就物稍屬不以樂志其他如初儀¶
　註曰不以樂志君之射儀遲速從心其發不必應樂¶
　辟不敏也志意所擬度也春秋傳曰吾志其目¶
　疏曰此經云如初者皆如上第二番射法唯作樂為¶
　異¶
　敖氏曰稍屬謂授矢于公稍屬也然此當蒙如初儀¶
　之中似不必獨見之且語句不全亦恐非出於作經¶
　者之意盖衍文也¶
<pb:KR1d0049_WYG_017-62a>¶
　　世佐案稍屬當從敖氏作衍文或謂稍屬不以樂¶
　　志為句非説見燕禮記¶
卒射如初¶
　敖氏曰初謂公卒射以至賔反位于階西之儀¶
賔就席諸公卿大夫衆射者皆繼射釋獲如初卒射降¶
反位¶
　敖氏曰三事皆如初也降反位指衆射之最後者而¶
　言以見釋獲者升告之節也¶
<pb:KR1d0049_WYG_017-62b>¶
釋獲者執餘獲進告左右卒射如初¶
　　　　右三射¶
司馬升命取矢負侯許諾司馬降釋弓反位小臣委矢¶
司馬師乘之皆如初司射釋弓視算如初釋獲者以賢¶
獲與鈞告如初復位¶
　　　　右取矢數獲如初¶
司射命設豐實觶如初遂命勝者執張弓不勝者執弛¶
弓升飲如初卒退豐與觶如初¶
<pb:KR1d0049_WYG_017-63a>¶
　敖氏曰實觶之上更有設豐二字如鄉射之文此文¶
　脱也¶
　　　　右飲不勝者如初¶
司射猶袒決遂左執弓右執一个兼諸弦面鏃適次命¶
拾取矢如初司射反位三耦及諸公卿大夫衆射者皆¶
袒決遂以拾取矢如初矢不挾兼諸弦面鏃退適次皆¶
授有司弓矢襲反位¶
　敖氏曰後弦字下盖脱弣字¶
<pb:KR1d0049_WYG_017-63b>¶
卿大夫升就席¶
　敖氏曰不言諸公者可知也諸公卿大夫既就席則¶
　士亦當反西方之位矣¶
　　　　右射者復皆拾取矢授有司¶
司射適次釋弓説決拾去扑襲反位司馬正命退楅解¶
綱小臣師退楅巾車量人解左下綱司馬師命獲者以¶
旌與薦俎退¶
　敖氏曰退楅亦於次司馬正於此命解綱則曏亦命¶
<pb:KR1d0049_WYG_017-64a>¶
　繫之明矣鄉射曰説侯之左下綱而釋之¶
司射命釋獲者退中與算而俟¶
　註曰諸所退射器皆俟備君復射釋獲者亦退其薦¶
　爼¶
　敖氏曰亦小臣執中大史執算也退中與算亦於西¶
　堂下既則大史與小史俱復位於門東¶
　　世佐案大史當復干侯東北之位¶
　　　　右退諸射器射事竟¶
<pb:KR1d0049_WYG_017-64b>¶
　　世佐案下經云無算樂則是時亦當有樂正命僕¶
　　人正等官相工反坐之事如鄉射禮也此文不具¶
　　耳¶
公又舉奠觶唯公所賜若賔若長以旅於西階上如初¶
大夫卒受者以虚觶降奠於篚反位¶
　敖氏曰此一舉觶當在未立司正之前乃降於此者¶
　為射故也¶
　　　　右公為大夫舉旅¶
<pb:KR1d0049_WYG_017-65a>¶
　敖氏曰此以下經文與燕禮同者亦不重釋之¶
司馬正升自西階東楹之東北面吿於公請徹爼公許¶
　李氏寳之曰馬字疑衍¶
遂適西階上北面吿于賔賔北面取爼以出諸公卿取¶
俎如賔禮遂出授從者于門外¶
　敖氏曰如賔禮謂亦各鄉其席取之也諸公南面卿¶
　北面¶
大夫降復位¶
<pb:KR1d0049_WYG_017-65b>¶
　註曰門東北面位¶
　䟽曰大夫雖無俎以賔及公卿皆送俎不可獨立於¶
　堂故降復位云門東北面位者謂初小臣納卿大夫¶
　門東北面揖位¶
　敖氏曰復位于門東者以諸公卿亦以俎出故也燕¶
　禮諸公卿無俎故與大夫降而同立于西階下¶
　　世佐案復位復門右少進之位¶
庶子正徹公俎降自阼階以東¶
<pb:KR1d0049_WYG_017-66a>¶
　敖氏曰正庶子之長者也燕禮膳宰設公俎亦膳宰¶
　徹之然則上之設公俎者亦庶子正矣¶
　　　　右徹俎¶
賔諸公卿皆入門東面北上¶
　註曰諸公卿不入門而右以將燕亦因從賔¶
　敖氏曰入門入自闑東也入門而不左不右即東面¶
　而立變於常位也將與大夫同升宜近之¶
　　世佐案東面北上與燕禮卿大夫降位同葢近西¶
<pb:KR1d0049_WYG_017-66b>¶
　　階下也敖説非¶
司正升賔賔諸公卿大夫皆説屨升就席公以賔及卿¶
大夫皆坐乃安羞庶羞大夫祭薦司正升受命皆命公¶
曰衆無不醉賔及諸公卿大夫皆興對曰諾敢不醉皆¶
反位坐¶
　　　　右説屨升坐¶
主人洗酌獻士于西階上士長升拜受觶主人拜送士¶
坐祭立飲不拜既爵其他不拜坐祭立飲乃薦司正與¶
<pb:KR1d0049_WYG_017-67a>¶
射人于觶南北面東上司正為上¶
　註曰司正射人士也以齒受獻既乃薦之也司正大¶
　射正也射人小射正畧其佐¶
　　世佐案此言射人而不著其數則不止一人矣葢¶
　　小射正之俟于東堂者皆與也皆與也者以其有¶
　　事也不言司士者以其為士中之尊不可位于小¶
　　射正之下也不言執幂者執幂者非士也凡此皆¶
　　與燕禮異䟽以為文不具非¶
<pb:KR1d0049_WYG_017-67b>¶
辯獻士士既獻者立于東方西面北上乃薦士祝史小¶
臣師亦就其位而薦之¶
　註曰祝史門東北面東上¶
　敖氏曰此獻史葢小史也大史釋獲曏已受獻¶
　　世佐案祝史位在干侯之東北註非¶
主人就士旅食之尊而獻之旅食不拜受爵坐祭立飲¶
主人執虗爵奠于篚復位¶
　　　　右主人獻士¶
<pb:KR1d0049_WYG_017-68a>¶
賔降洗升媵觶于公酌散下拜公降一等小臣正辭賔¶
升再拜稽首公答再拜¶
　註曰今文公答拜無再拜¶
　姜氏曰答再拜者葢賔致爵與臣異而既徹俎安坐¶
　又與其前異與當以古文為正¶
賔坐祭卒爵再拜稽首公答再拜賔降洗象觚升酌膳¶
坐奠于薦南降拜小臣正辭賔升成拜公答拜反位¶
　註曰此觚當為觶¶
<pb:KR1d0049_WYG_017-68b>¶
　　　　右賔媵觶于公¶
公坐取賔所媵觚興唯公所賜受者如初受酬之禮降¶
更爵洗升酌膳下再拜稽首小臣正辭升成拜公答拜¶
乃就席坐行之有執爵者唯受于公者拜司正命執爵¶
者爵辯卒受者興以酬士大夫卒受者以爵興西階上¶
酬士士升大夫奠爵拜士答拜大夫立卒爵不拜實之¶
士拜受大夫拜送士旅于西階上辯士旅酌¶
　　世佐案觚亦當作觶¶
<pb:KR1d0049_WYG_017-69a>¶
　　　　右公為士舉旅¶
若命曰復射則不獻庶子¶
　註曰獻庶子則正禮畢後無事¶
　敖氏曰命君命也不猶未也此雖非正射然亦當(闕一/字)¶
　正禮中行之故其節在未獻庶子前也¶
　　世佐案此又因燕而射也燕禮射於獻士之後今¶
　　移于此者以前有三番正射其節宜少間也¶
司射命射唯欲¶
<pb:KR1d0049_WYG_017-69b>¶
　註曰司射命賔及諸公卿大夫射欲者則射不欲者¶
　則止可否之事從人心也¶
　敖氏曰以其非正射也人之力強弱不齊或有至是¶
　而不欲射者故以唯欲命之然則正射之時自諸公¶
　以至於士無有不與射者矣¶
卿大夫皆降再拜稽首公答拜¶
　註曰拜君樂與臣下執事無已不言賔賔從羣臣禮¶
　在上¶
<pb:KR1d0049_WYG_017-70a>¶
　敖氏曰降拜拜君命也公不辭之而即答拜者以賔¶
　不在其中也賔不與此拜者以與君為耦射否宜由¶
　君不敢從唯欲之命也¶
　　世佐案皆降拜者拜君復射之命也雖將不與射¶
　　者亦拜賔亦在焉而公不辭之者以其非與公為¶
　　禮也凡因受命而拜者公皆不辭其下拜敖説非¶
壹發中三侯皆獲¶
　註曰尚歡樂也¶
<pb:KR1d0049_WYG_017-70b>¶
　䟽曰上文唯公中三侯皆釋獲至此禮殺臣與君同¶
　劉氏曰是言值一中侯輒釋獲耳鄭謂矢揚觸而有¶
　参中者失之¶
　敖氏曰以其非正射故上下射惟拾𤼵一矢而已以¶
　其壹發故雖中非其侯而亦獲是禮亦相因而然也¶
　中亦謂中其鵠耳唯公則離維綱揚觸梱復而皆獲¶
　上云退中與算而俟至是則亦設中執算而釋獲矣¶
　釋獲則有飲射爵之事也¶
<pb:KR1d0049_WYG_017-71a>¶
　郝氏曰壹發惟發一矢中三侯皆釋獲以一矢獲難¶
　也¶
　　世佐案此著其禮之異者其他皆如初可知凢射¶
　　必將乗矢因燕而射亦然詩曰四鍭既鈞是也敖¶
　　氏郝氏皆以此為唯發一矢恐非壹𤼵中三侯皆¶
　　獲者燕射君臣同一侯(見鄉/射記)此雖仍大射三侯而¶
　　射者毎𤼵一矢值中一侯皆得唱獲釋算亦取同¶
　　侯之義也¶
<pb:KR1d0049_WYG_017-71b>¶
　　　　右復射¶
主人洗升自西階獻庶子于阼階上如獻士之禮辯獻¶
降洗遂獻左右正與内小臣皆於阼階上如獻庶子之¶
禮¶
　註曰左右正謂樂正僕人正也位在中庭之左右小¶
　樂正在頌磬之北右也工在西即北面工遷於東則¶
　東面大樂正在笙磬之北左也工在西則西面工遷¶
　於東則北面僕人正相大師工升堂與其師士降立¶
<pb:KR1d0049_WYG_017-72a>¶
　於小樂正之北北上工遷於東則陪其工後國君無¶
　故不釋縣二正君之近官也同獻更洗以時事不聨¶
　也庶子内小臣位在小臣師之東少退西上¶
　　世佐案註誤詳見上篇今節録其異者又案鄉射¶
　　記云樂正與立者齒則大射獻樂正亦與士序可¶
　　知矣上經云小臣師亦就其位而薦之僕人正既¶
　　與小臣同官亦當與之同獻奈何以為左右而伍¶
　　之于奄人耶¶
<pb:KR1d0049_WYG_017-72b>¶
　　　　右獻庶子左右正内小臣¶
無算爵士也有執膳爵者有執散爵者執膳爵者酌以¶
進公公不拜受執散爵者酌以之公命所賜所賜者興¶
受爵降席下奠爵再拜稽首公答再拜¶
　　世佐案公於是亦答再拜者正禮既畢宜如燕也¶
受賜爵者以爵就席坐公卒爵然後飲執膳爵者受公¶
爵酌反奠之受賜者興授執散爵者執散爵者乃酌行¶
之唯受于公者拜卒爵者興以酬士于西階上士升大¶
<pb:KR1d0049_WYG_017-73a>¶
夫不拜乃飲實爵士不拜受爵大夫就席士旅酌亦如¶
之公有命徹幂則賔及諸公卿大夫皆降西階下北面¶
東上再拜稽首公命小臣正辭公答拜¶
　　世佐案此不言再拜者如燕禮可知也¶
大夫皆辟升反位士終旅於上如初無算樂宵則庶子¶
執燭於阼階上司宫執燭於西階上甸人執大燭于庭¶
閽人為燭於門外¶
　　　　右無算爵¶
<pb:KR1d0049_WYG_017-73b>¶
賔醉北面坐取其薦脯以降奏陔賔所執脯以賜鐘人¶
於門内霤遂出卿大夫皆出公不送公入驁¶
　註曰驁夏亦樂章也以鐘鼓奏之其詩今亡此公出¶
　而言入者射宫在郊以將還為入燕不驁者於路寢¶
　無出入也¶
　疏曰鄉射記於郊則閭中鄭云諸侯大學在郊是諸¶
　侯大射所¶
　敖氏曰入謂降而入於内也驁上似脱奏字燕禮不¶
<pb:KR1d0049_WYG_017-74a>¶
　言公入此言公入為奏驁而見之也公入而奏驁夏¶
　亦盛射禮也出時不奏逺辟天子之禮也大司樂職¶
　曰大射王出入令奏王夏¶
　　世佐案公入當依鄭解後儒據此而謂大射亦在¶
　　公宫非也然此言于卿大夫皆出之後則公之自¶
　　大學而歸也葢獨後于羣臣矣亦可見公之勤禮¶
　　而不倦也周禮鐘師掌以鐘鼓奏九夏其卒曰驁¶
　　夏未詳何用杜子春以為公出入奏之葢據此言¶
<pb:KR1d0049_WYG_017-74b>¶
　　也然此惟見公入而出則無文又言驁而不言夏¶
　　則杜説亦未可盡信大抵公入奏驁猶賔出之奏¶
　　陔其所歌之詩與奏之之節必與天子之樂有别¶
　　而今皆不可考矣惜哉¶
　　　　右賔出公入¶
　郝氏曰古天子至庶人皆從事于射士童學舞羽旄¶
　干戚弓矢金革之事詩書弦誦之業道器一貫純成¶
　而無間也後世文武分途習詩書者為文閑射藝者¶
<pb:KR1d0049_WYG_017-75a>¶
　為武周之興也武王臯弓矢以求文德聖如孔于自¶
　謂俎豆嘗聞軍旅未學古今升降聖人莫之能違矣¶
　故古有射之害則不可無射之禮後世射廢禮遂不¶
　講天下可以無射不可以無禮士雖不學射可以不¶
　逹射禮之義乎¶
　　世佐案此篇無記者以其與鄉射燕禮相出入可¶
　　参考而知也¶
　¶
<pb:KR1d0049_WYG_017-75b>¶
　¶
　¶
　¶
　¶
　¶
　¶
　¶
　儀禮集編卷十四¶

