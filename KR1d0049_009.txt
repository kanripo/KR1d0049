# -*- mode: mandoku-view; -*-
#+TITLE: 儀禮集編
#+DATE: 2015-08-24 22:09:44.239059
#+PROPERTY: ID KR1d0049
#+PROPERTY: BASEEDITION WYG    
#+PROPERTY: JUAN 卷六
<pb:KR1d0049_WYG_009-1a>¶
欽定四庫全書¶
　儀禮集編卷六¶
　　　　　　　　　　龍里縣知縣盛世佐撰¶
鄉飲酒禮第四之一¶
　鄭目録云諸侯之鄉大夫三年大比獻賢者能者於¶
　其君以禮賔之與之飲酒於五禮屬嘉禮¶
　疏曰凡鄉飲酒之禮其名有四案此賔賢能謂之鄉¶
　飲酒一也又案鄉飲酒義云六十者坐五十者立侍¶
<pb:KR1d0049_WYG_009-1b>¶
　是黨正飲酒亦謂之鄉飲酒二也鄉射州長春秋習¶
　射於州序先行鄉飲酒亦謂之鄉飲酒三也案鄉飲¶
　酒義又有鄉大夫士飲國中賢者用鄉飲酒四也¶
　吕氏大臨曰鄉人凡有㑹聚皆當行此禮恐不止四¶
　事論語載鄉人飲酒杖者出斯出矣亦指鄉人而言¶
　之¶
　朱子曰孔頴逹以為吉禮非也以周禮考之唯祭祀¶
　為吉禮其飲食賔射燕饗皆屬嘉禮則鄭云嘉禮為¶
<pb:KR1d0049_WYG_009-2a>¶
　是而孔説誤也射義放此(世佐案鄉飲酒義孔疏曰/案鄭目録云此于别録屬)¶
　(吉事陸氏釋文亦引鄭云别録屬吉禮則以此為吉/禮之説盖出於劉向而鄭君見之于禮記目録不始)¶
　(于孔氏也又案禮記冠昏鄉飲酒射燕聘諸義孔疏/引鄭目録皆云别録屬吉事唯鄉飲酒射二義釋文)¶
　(引鄭云别録屬吉禮釋文禮字盖事字之誤鄭註儀/禮於冠昏鄉飲酒射燕云嘉而聘云賔者以周官五)¶
　(禮言之也若以事言之則吉者對凶之辭嘉也賔也/皆可以言吉也此鄭于禮記目録所以復存劉説與)¶
　楊氏曰案疏所引四條後一條出鄉飲酒義鄉人士¶
　君子尊於房户之間賔主共之也註云鄉人鄉大夫¶
　也士州長黨正也君子謂鄉大夫士也鄉大夫士飲¶
<pb:KR1d0049_WYG_009-2b>¶
　國中賢者亦用此禮也¶
　敖氏曰鄉飲酒者士與其同鄉之士大夫㑹聚於鄉¶
　學而飲酒之禮也¶
　郝氏曰鄉飲酒禮者鄉之人有事相與飲酒皆得行¶
　此禮也¶
　張氏曰疏言鄉飲有四此篇所載三年大比賔賢之¶
　禮也常以正月行之将射而飲下篇所列是也於春¶
　秋行之黨正正齒位于季冬蜡祭郷大夫飲國中賢¶
<pb:KR1d0049_WYG_009-3a>¶
　者則無常時¶
　姜氏曰此周禮五州為鄉鄉大夫興賢能與之飲酒¶
　之禮盖侯國亦如之也鄉飲酒之屬之禮僅存此篇¶
　考其禮盖專主尚賢而註疏乃兼及尚齒(世佐案註/疏于尚徳)¶
　(尚齒之異未嘗不分别言之/姜氏猶訾其兼及尚齒似過)謂大蜡之時黨正以齒¶
　飲民于序鄉大夫臨觀行禮亦名鄉飲酒也今案序¶
　賢序齒禮不相混謂其通名鄉飲酒則可謂其通行¶
　此禮則失矣况註疏於記義六十者坐以下又明言¶
<pb:KR1d0049_WYG_009-3b>¶
　黨正飲酒與鄉飲酒之異禮乎¶
　　世佐案此篇所陳乃侯國鄉大夫賔賢之禮他如¶
　　黨正正齒位州長春秋習射及鄉大夫士飲國中¶
　　賢者雖亦名鄉飲酒而其禮固不能無異也自吕¶
　　氏之説見採於通解而後儒宗之遂以為鄉人聚¶
　　㑹飲酒之通禮矣然論語所載有尚齒之意謂與¶
　　黨正飲酒法相似則可援以証此則不可且其所¶
　　謂鄉人者鄉之人耳與鄉飲酒義鄉人士君子之¶
<pb:KR1d0049_WYG_009-4a>¶
　　鄉人註以為鄉大夫者亦别顧麟士曰鄉人飲酒¶
　　與鄉飲酒禮無預是也姜氏序賢序齒之辯甚善¶
　　若其釋為天子鄉大夫興賢能之禮而謂侯國亦¶
　　如之則非也以下文特懸磬考之其非天子之大¶
　　夫明甚愚故于註疏之説不敢有異議云¶
鄉飲酒之禮主人就先生而謀賔介¶
　註曰主人謂諸侯之鄉大夫也先生鄉中致仕者賔¶
　介處士賢者周禮大司徒之職以鄉三物教萬民而¶
<pb:KR1d0049_WYG_009-4b>¶
　賔興之一曰六德知仁聖義中和二曰六行孝友睦¶
　婣任恤三曰六藝禮樂射御書數鄉大夫以正月之¶
　吉受灋於司徒退而頒之於其鄉吏使各以教其所¶
　治以考其徳行察其道藝及三年大比而興賢者能¶
　者鄉老及鄉大夫帥其吏與其衆寡以禮禮賔之厥¶
　明獻賢能之書于王是禮乃三年正月而一行也諸¶
　侯之鄉大夫貢士于其君盖亦(監本脱亦字/今從疏増)如此云¶
　古者年七十而致仕老於鄉里大夫名曰父師士名¶
<pb:KR1d0049_WYG_009-5a>¶
　曰少師而教學焉恒知鄉人之賢者是以大夫就而¶
　謀之賢者為賔其次為介又其次為衆賔而與之飲¶
　酒是亦将獻之以禮禮賔之也今郡國十月行此飲¶
　酒禮以黨正毎嵗邦索鬼神而祭祀則以禮屬民而¶
　飲酒于序以正齒位之説然(句/)此篇無正齒位之事¶
　焉凡鄉黨飲酒必於民聚之時欲其見化知尚賢尊¶
　長也孟子曰天下有達尊三爵也徳也齒也¶
　疏曰云周禮至書數並大司徒職文引此者欲兼諸¶
<pb:KR1d0049_WYG_009-5b>¶
　侯司徒亦使鄉大夫教民以三物教成行飲酒之禮¶
　興舉之也云鄉大夫已下至於王竝周禮地官鄉大¶
　夫職文彼是天子鄉大夫法諸侯鄉大夫無文以此¶
　約之故云諸侯之鄉大夫貢士於其君盖亦如此云¶
　也云賢者為賔至是亦将獻之以禮禮賔之也者據¶
　此經諸侯鄉大夫貢士之法亦如天子之鄉大夫故¶
　云亦也若據鄉貢一人其介與衆賔不貢之矣但立¶
　介與衆賔輔賔行禮待後年還以貢之耳案射義云¶
<pb:KR1d0049_WYG_009-6a>¶
　古者天子之制諸侯嵗獻貢士註引舊説大國三人¶
　次國二人小國一人大國三卿次國二卿小國一卿¶
　所貢之士與鄉同則鄉送一人至君所其國有遂數¶
　亦同其鄉并有公邑采地皆有賢能貢之而貢士與¶
　鄉數同不言遂與公邑采地所貢者盖當鄉送一人¶
　至君所君又總校徳之大小取以貢之縱取鄉外仍¶
　凖鄉數為定鄉大夫雖行飲酒禮賔之於其君簡訖¶
　仍更行飲酒禮賔之于王是鄉大夫及諸侯貢士皆¶
<pb:KR1d0049_WYG_009-6b>¶
　行飲酒禮禮賔也云今郡國至之説然者鄭欲解此¶
　鄉飲酒貢士法漢時所行者是正齒位與此不同之¶
　意云以黨正每嵗邦索鬼神而祭祀者禮記郊特牲¶
　云嵗十二月合聚萬物而索饗之周之十二月即夏¶
　之十月農功畢而蜡祭也云則以禮屬民而飲酒于¶
　序以正齒位者謂當蜡祭之月黨正序民於序學中¶
　以三時務農将闕於禮此時農隙故行正齒位之禮¶
　鄉飲酒義云六十者坐五十者立侍六十者三豆七十¶
<pb:KR1d0049_WYG_009-7a>¶
　者四豆八十者五豆九十者六豆年長者在上是正¶
　齒位之法也云之説然者漢時十月飲酒禮取黨正¶
　之文而然與此篇鄉飲酒禮異也民聚之時謂大比¶
　大蜡之時尚賢據此篇鄉飲酒尊長據黨正鄉飲酒¶
　也但黨正飲酒以鄉大夫臨觀行禮或鄉大夫居此¶
　黨内則亦名鄉飲酒也引孟子者以證鄉大夫飲酒¶
　是尚徳也黨正飲酒是尚齒也爵於此無所當連引之¶
　耳或曰賔若有尊者一章即尚爵之義也(世佐案自/或曰已下)¶
<pb:KR1d0049_WYG_009-7b>¶
　(監本所無見通解疑此説當是朱子纂入而傳冩者也/誤屬于疏耳然楊氏儀禮圖已仍之今亦未敢遽刪)¶
　楊氏曰此篇主於賔賢雖無正齒位法然自賔介而¶
　下衆賔有長立於堂下者有東上北上樂正與立者¶
　皆薦以齒旅酬少長以齒是亦正齒位法但無黨正¶
　三豆四豆五豆六豆之等差耳¶
　張氏曰案此鄉飲酒禮有獻賔有樂賔有旅酬有無¶
　算爵樂凡四大叚而禮成此下至當楣北面答拜則¶
　将飲酒之始事初謀賔戒賔次陳設次速賔迎賔拜¶
<pb:KR1d0049_WYG_009-8a>¶
　至凡三節¶
　　世佐案或説及信齋之言此篇三達尊之義偹矣¶
　　但其意所專屬則在尚徳耳姜氏謂尚齒與鄉飲¶
　　酒無渉似泥敖氏於主人賔介等俱泛言非辯見前¶
　　　　右謀賔介¶
主人戒賔賔拜辱主人答拜乃請賔賔禮辭許主人再¶
拜賔答拜¶
　註曰拜辱出拜其自屈辱至已門也不固辭者素所¶
<pb:KR1d0049_WYG_009-8b>¶
　有志¶
　疏曰知賔出門者見冠禮主人宿賔賔出門左鄉射¶
　戒賔亦出門故也士相見固辭此禮辭即許者賔已¶
　知欲貢已又以學習徳藝情意相許也案冠禮主人¶
　先拜賔答拜此賔先拜主人答拜者彼冠禮主人戒¶
　同寮同寮尊又使之加冠於子尊重之故主人先拜¶
　此則鄉大夫尊矣賔是鄉人卑矣又将貢已宜尊敬¶
　主人故賔先拜辱也¶
<pb:KR1d0049_WYG_009-9a>¶
　朱子曰學成行脩進仕於朝上以致君下以澤民此¶
　士之素有所志也¶
　敖氏曰此拜辱即拜迎也¶
　張氏曰主人戒賔言主人往至賔門欲相警告非謂¶
　已戒之也至請賔方是發詞相戒耳主人再拜拜其¶
　許已也¶
　　世佐案主人鄉大夫也賔處士也主人戒賔當如¶
　　先生異爵者請見禮先生異爵者請見先見之不¶
<pb:KR1d0049_WYG_009-9b>¶
　　敢拜迎而此乃云拜辱者當賔興大典主人好善¶
　　忘勢而賔亦以道自重故以處士而儼然與大夫¶
　　抗禮不為驕也一辭而許註以為素所有志固已¶
　　然考士冠禮鄉射禮於主人之戒賔也皆云賔禮¶
　　辭許不聞有固辭者然則一辭而許為賔之道固¶
　　然此亦如其常而已以為将貢已而固辭君子惡¶
　　其矯也賔先拜主人答拜者考士冠宿賔鄉射戒¶
　　賔皆然是亦禮之常也士冠戒賔云賔禮辭許主¶
<pb:KR1d0049_WYG_009-10a>¶
　　人再拜賔答拜主人之拜是拜賔之許己非先拜也¶
　　方其始至賔家之時仍當賔先拜彼不言者文不具¶
　　耳以宿賔禮例之可見也盖主人至賔家戒之則主¶
　　人為賔賔為主人賔既為主人禮應先拜疏家誤謂¶
　　冠禮主人先拜而其釋此賔先拜之故亦似沾滯¶
主人退賔拜辱¶
　敖氏曰此即拜送也拜迎拜送皆言拜辱者盖一儀¶
　而兼二義也迎送者據已言也辱者據彼言也此經¶
<pb:KR1d0049_WYG_009-10b>¶
　言戒賔之儀略者亦以士冠禮宿賔之儀見之也下¶
　速賔倣此後篇同¶
　　世佐案凡賔主相見始而拜迎退而拜送禮之常¶
　　也拜迎可名拜辱則拜送獨不可名拜辱乎鄭君求¶
　　其説而不得因有以送謝之之解疏又云将貢已宜¶
　　尊敬主人是以去又拜辱以送謝之斯何見之陋也¶
　　夫主人之于賔即後世之所謂舉主也所謂座主門¶
　　生也古者郷舉里選一以徳行道藝為主而進退之¶
<pb:KR1d0049_WYG_009-11a>¶
　　故在舉之者自盡其職之所當為非以樹恩也而所¶
　　舉者亦必克副其實而后應之公義重而私恩輕何¶
　　僕僕而亟謝為為此説者習見漢世報舉主之厚而¶
　　意之耳夫以漢世篤交念故之誼議者猶或非之况¶
　　自中唐而後一蒙賞㧞名曰恩門長奔競之風胎朋¶
　　黨之禍其流極可勝道哉韓子曰吾未嘗聞有登第¶
　　於有司而進謝其門者斯固有識者之所耻也豈先¶
　　王制禮而不慮及此乎然則飲酒之明日賔鄉服拜¶
<pb:KR1d0049_WYG_009-11b>¶
　　賜何也曰謝其以禮禮已也夫禮未有見禮於人而¶
　　不之謝者鄉射非貢士賔亦拜賜是已為貢己而以¶
　　送謝之私也為貢己而明日不拜賜避嫌也避嫌亦¶
　　私也此於士習官方頗有闗係故不敢不辯¶
介亦如之¶
　註曰如戒賔也¶
　　　　右戒賔介¶
乃席賔主人介衆賔之席皆不屬焉¶
<pb:KR1d0049_WYG_009-12a>¶
　註曰夙興往戒歸而敷席賔席牖前南面主人席阼¶
　階上西面介席西階上東靣衆賔於賓席之西不¶
　屬者不相續也皆獨坐明其徳各特¶
　疏曰鄉射云席賔南面東上衆賔之席繼而西此衆¶
　賔之席亦當然但不屬為異耳鄉射註云言繼者甫¶
　欲習衆庶未有所殊别此乃特貢於君故衆賔之席¶
　皆不屬焉雖不屬猶統賔為位同南面也¶
　楊氏曰鄉飲酒禮註云賔於牖前與周禮司几筵延國¶
<pb:KR1d0049_WYG_009-12b>¶
　賔於牖前似同而實異賔位在西北以天子諸侯室有東¶
　西房言之則室前之中為中此乃王位設扆之處自中以¶
　西便為西北又是牖前如司几筵筵國賔於牖前是也以¶
　大夫士東房西室言之房室之間為中故户西牖東西北¶
　之位家鄉國皆以為重士冠禮子筵於户西士昏禮婦席¶
　於户牖間鄉飲席於牖前鄉射賔席在於户牖之處名¶
　雖不同皆是一義鄉飲雖云牖前亦是牖東也盖户西牖¶
　東正西北之賔位也士冠禮子士昏禮婦亦在此位敬禮¶
<pb:KR1d0049_WYG_009-13a>¶
　之如賔客然所謂醴於客位是也若牖前則近於西此¶
　隅矣果賔席在牖前則三賔當如郷射記東面北上今¶
　經云衆賔之席繼而西則賔席决不在牖前明矣雖然¶
　此特以鄭義大夫士東房西室言之也又案陳祥道云¶
　鄉飲酒薦脯五挺出自左房鄉射記籩豆出自東房大¶
　射宰胥薦脯醢由左房夫鄉射鄉飲大夫禮大射諸侯¶
　禮其言相類盖言左以有右言東以有西則大夫士之¶
　房室與諸侯同可知鄭氏謂大夫士無西房恐未然也¶
<pb:KR1d0049_WYG_009-13b>¶
　敖氏曰席賔主人介者為賔主人介設席也席賔於¶
　户牖間主人於東序介於西序少牢下篇席主人於¶
　東序西面席侑於西序東面侑介之位同也衆賔衆¶
　賔長三人也屬連接也必不屬者為其升降皆由下¶
　也以是觀之則賔主在户西牖東而當兩楹之間明¶
　矣此席亦東上凡席皆有司設之¶
　郝氏曰古者大饗必於宗廟廟堂後中為室室東為房¶
　室與房皆有牖有户牖皆居中户皆在牖東皆南向故¶
<pb:KR1d0049_WYG_009-14a>¶
　户牖間為堂中賔席在焉賔所立位在堂西階上東向¶
　主席在堂東階上西向此廟中之禮也鄉飲酒不行於¶
　廟於學宫諸館舍其位次與在廟殊饌席皆在堂上而¶
　拜立之位仍在東西階故或退而復位進而升席也¶
　張氏曰註言敷席面位可訂近日鄉飲隅坐之失¶
　姜氏曰鄉飲席位經無明文註盖據鄉飲酒義而言¶
　也但鄉飲鄉射之席賔與衆賔皆相繼而不屬言其¶
　逓為位則相繼言其各為位則不屬二者参互推之¶
<pb:KR1d0049_WYG_009-14b>¶
　可見非有殊禮也所以鄉射言繼而西鄉飲言皆不¶
　屬者鄉射单以賔與衆賔言之故言繼而西而鄉飲¶
　合言席賔主人介衆賔之席凡十字為句則賔與衆¶
　賔雖不屬而自相繼主介一東階一西階則不相屬¶
　而亦不相繼矣而疏乃於句讀有差因於義釋有誤¶
　乃謂賔以将貢於君有所殊别故衆賔之席不屬而¶
　不相繼也不亦率為之説而使經義之盡晦哉¶
　　世佐案此節當以乃席賔三字為句主人介衆賔之¶
<pb:KR1d0049_WYG_009-15a>¶
　　席又句舊説及郝氏姜氏析句俱未安經但言席賔¶
　　而不言位面以見於鄉射禮者可参考也鄉射無介¶
　　註知介席在西階上東面者以少牢下篇所載席侑¶
　　之處見之也鄉射禮衆賔之席繼而西此則云不屬¶
　　者興賢大典所以殊異賔於衆也皆者皆主人介衆¶
　　賔也主人也介也與賔之席逺矣云皆不屬者詞雖¶
　　總承而意則專主於衆賔也敖氏謂為其升降皆由¶
　　下姜氏謂言其逓為位則相繼言其各為位則不屬¶
<pb:KR1d0049_WYG_009-15b>¶
　　二説皆未得經意當以註疏為正但註家誤看經文¶
　　皆字謂衆賔皆獨坐則猶未盡也經義盖謂主人介¶
　　衆賔之席皆不屬於賔耳非謂衆賔各不相屬也賔¶
　　是所興賢能之人故别異之彼衆賔者既不得與於¶
　　貢則其徳故相埒也焉得人人而别之乎又案古人¶
　　宫室之制前堂後室室之東西偏曰房室與房皆有¶
　　户室又有牖(考儀禮圖室有户有牖房有户/無牖郝云室與房皆有牖户非)户在東而¶
　　牖在西(室西南隅為奥奥者以人所安息之處名之也論/語載子問伯牛疾自牖執其手則牖亦在西南可)¶
<pb:KR1d0049_WYG_009-16a>¶
　　(見郝氏謂牖/皆居中非)户牖之間堂之中也故古人重之室之¶
　　有東西房者則以牖前為賔位取其在西北也司几¶
　　筵所云是也室之有東房而無西房者則户牖牖之¶
　　間為賔位亦取其在西北也士冠士昏禮所云是也¶
　　鄭氏謂大夫士東房西室以其私家言之也鄉飲酒¶
　　行禮於庠鄉射於序庠序皆學舍與私家之制異安¶
　　見其必無西房乎陳氏祥道之説極為有據然此註¶
　　不曰賔席户牖之間而曰賓席牖前則鄭氏固未嘗¶
<pb:KR1d0049_WYG_009-16b>¶
　　謂其無西房也若無西房則牖前乃堂之西北隅賔¶
　　既席於此則賔西更無容席之地不得云衆賔之席¶
　　繼而西矣(公食大夫記云蒲筵常倍尋曰常丈六尺/也三賔之席合之几四丈八尺若無西房)¶
　　(何許/著此)惟有西房故賔席雖在室之牖前而其西尚¶
　　可以容衆賔之席也然則此註所云牖前與司几¶
　　筵所云牖前其實無以異也楊氏因陳氏之言而¶
　　疑鄭氏大夫士無西房之説之誤殆未明乎庠序¶
　　與私家之異歟今繪圖於左使讀者得以考焉¶
<pb:KR1d0049_WYG_009-17a>¶
　¶
　¶
　¶
　¶
　¶
　¶
　¶
　¶
<pb:KR1d0049_WYG_009-17b>¶
　¶
　¶
　¶
　¶
　¶
　¶
　¶
　　　　(右今更定鄉飲酒禮賔位圖舊圖云衆賔南/面坐不盡則東面北上亦誤説見後)¶
<pb:KR1d0049_WYG_009-18a>¶
尊兩壺於房户間斯禁有𤣥酒在西設篚於禁南東肆¶
加二勺於兩壺¶
　疏曰東肆以頭首為記從西向東為肆則大頭在西¶
　也又曰士之棜禁大夫之斯禁名雖異其形同若天¶
　子諸侯承尊之物謂之豐豐有舟¶
　敖氏曰設篚於禁南其間當容人葢酌者北面也記¶
　云尊綌幂賔至徹之則此二勺皆加於幂上矣¶
　張氏曰兩壺酒與𤣥酒各一也斯禁以承壺𤣥酒在¶
<pb:KR1d0049_WYG_009-18b>¶
　酒之西設篚以貯爵在禁之南向東陳之其首在西¶
　壺各有勺以備挹酌¶
　姜氏曰案玉藻斯棜異制棜較卑也疏誤¶
　　世佐案户室之户也房户間當左楹¶
設洗於阼階東南南北以堂深東西當東榮水在洗東¶
篚在洗西南肆¶
　張氏曰堂上設篚此復設篚者上篚所貯三爵每一¶
　爵行畢即奠下篚且貯餘觶也¶
<pb:KR1d0049_WYG_009-19a>¶
　　　　右設席器¶
羮定¶
　註曰肉謂之羮定猶熟也著之者下以為節¶
　敖氏曰註云下以為節者謂下事以此為節也諸篇¶
　凡言羮定者皆然¶
　　世佐案監本註中脱著之者下以為節七字今從¶
　　敖氏本補入¶
主人速賔賔拜辱主人答拜還賔拜辱¶
<pb:KR1d0049_WYG_009-19b>¶
　敖氏曰速賔之儀與戒賔同此經文又略也賔不遂¶
　從之者為主人復當速介¶
　　世佐案拜辱即拜送也説見上聘禮使下大夫至¶
　　賔館公食大夫禮使大夫戒賔二處賔皆不拜送¶
　　者以賔遂從之也此處賔不遂從故仍行拜送之¶
　　禮非有他義疏謂鄉大夫尊賔卑又擬貢故特拜¶
　　辱而送之非¶
介亦如之¶
<pb:KR1d0049_WYG_009-20a>¶
　註曰如速賔也¶
　疏曰是日必當遣人戒速衆賔但略而不言故下云¶
　賔及衆賔皆從之¶
　敖氏曰衆賔亦戒速而經惟言賔介者亦以主人親¶
　為之其禮重故特著之耳¶
賔及衆賔皆從之¶
　註曰言及衆賔介亦在其中矣¶
　敖氏曰主人既速介即先歸介及衆賔皆至於賔之¶
<pb:KR1d0049_WYG_009-20b>¶
　門外俟賔同往也¶
　　　　右速賔介¶
主人一相迎於門外再拜賔賔答拜拜介介答拜¶
　註曰相主人之吏擯贊傳命者¶
　敖氏曰相葢學中之有司給事於飲射之禮者古者¶
　與鄉人飲射必於學宫者以其深廣且有司及器用¶
　皆偹具故也¶
　　世佐案註以相為主人之吏而敖氏易之非也古¶
<pb:KR1d0049_WYG_009-21a>¶
　　者黨有庠術(鄭讀/為遂)有序教民之職在鄉則掌於州¶
　　長黨正以下而統於鄉大夫在遂則掌於縣正鄙¶
　　師以下而統於遂大夫治民之官即教民之官非¶
　　若後世守令之外别有教職也主人鄉大夫也自¶
　　州長以至比長皆其屬吏此相恐是擇州長中一¶
　　人為之周禮州長職云三年大比則大考州里以¶
　　贊鄉大夫廢興則相主人者舍州長而誰學中有¶
　　司如樂師大小胥之屬於國學則有之鄉學則未¶
<pb:KR1d0049_WYG_009-21b>¶
　　之聞也¶
揖衆賔¶
　註曰拜介揖衆賔皆西南面¶
　疏曰賔介衆賔在門外位以北為上主人與賔正東¶
　西相當則介與衆賔差在南東面主人正西面拜賔¶
　則側身向西南拜介揖衆賔矣¶
主人揖先入¶
　註曰揖揖賔也先入門而西面¶
<pb:KR1d0049_WYG_009-22a>¶
　敖氏曰不言入門右可知也¶
賔厭介入門左介厭衆賔入衆賔皆入門左北上¶
　註曰皆入門西東面賔之屬相厭變於主人也推手¶
　曰揖引手曰厭¶
　疏曰引手曰厭者以手向身引之¶
　郝氏曰厭壓同行先衆曰壓賔在介上厭介介在衆¶
　賔上厭衆賔也¶
　　世佐案厭今文皆作揖文雖小異其為以手禮人¶
<pb:KR1d0049_WYG_009-22b>¶
　　則一也鄭氏定從古文取變於主人之義是矣郝¶
　　氏顧譏其鑿而改訓為壓於義何取不亦鑿之甚¶
　　乎¶
主人與賔三揖至於階三譲主人升賔升¶
　敖氏曰三揖三讓説皆見士冠禮鄉射禮曰主人升¶
　一等賔升¶
主人阼階上當楣北面再拜賔西階上當楣北面答拜¶
　註曰楣前梁也¶
<pb:KR1d0049_WYG_009-23a>¶
　敖氏曰此拜至也¶
　　　　右迎賔拜至¶
主人坐取爵於篚降洗¶
　敖氏曰取爵葢北面也為洗而降故云降洗¶
　張氏曰此下至爵降奠於篚言主人獻賔介衆賔之¶
　儀凡六節¶
　　世佐案篚謂堂上禁南之篚¶
賔降¶
<pb:KR1d0049_WYG_009-23b>¶
　註曰從主人也¶
　敖氏曰賔降之位見下文¶
主人坐奠爵於階前辭¶
　註曰重以已事煩賔也¶
　敖氏曰奠爵乃辭者事異則不宜相雜且為敬也西¶
　面坐奠爵興辭¶
賔對¶
　註曰賔主人之辭未聞¶
<pb:KR1d0049_WYG_009-24a>¶
　郝氏曰主人辭賔降賔對以不敢不降如聘記辭曰¶
　非禮也敢對曰非禮也敢後倣此¶
主人坐取爵興適洗南面坐奠爵於篚下盥洗¶
　註曰篚下篚南¶
　敖氏曰南面坐於洗北乃奠爵於篚南不敢由便也¶
　盥洗既盥復坐取爵而将洗之也凡洗者必盥盥洗¶
　皆立¶
　張氏曰篚下當篚之下非於篚也盥洗者盥訖取爵¶
<pb:KR1d0049_WYG_009-24b>¶
　擬洗亦非謂遽已洗也¶
　　世佐案此篚謂堂下洗西之篚¶
賔進東北面辭洗¶
　註曰必進東行示情¶
　敖氏曰進者少南行也¶
　　世佐案敖説是賔初降時立當西序而此云東北¶
　　面辭洗則位已在洗南矣其進而南可知也¶
主人坐奠爵於篚興對賔復位當西序東面¶
<pb:KR1d0049_WYG_009-25a>¶
　註曰言復位者明始降時位在此¶
主人坐取爵沃洗者西北面¶
　張氏曰古人盥洗並用人執器灌沃下别有器承其¶
　棄水故有沃洗者¶
卒洗主人壹揖壹讓升¶
　敖氏曰升亦主人先而賔從之¶
賔拜洗主人坐奠爵遂拜降盥¶
　敖氏曰必盥者為将酌也既拜而盥為拜時以右掌¶
<pb:KR1d0049_WYG_009-25b>¶
　據地不無坋汙也内則曰凡男拜尚左手¶
　張氏曰因事曰遂言遂拜者主人坐奠爵因不起而¶
　遂拜也後凡言遂者皆因上事¶
賔降主人辭賔對復位當西序¶
　敖氏曰對時違其位故云復下主人對倣此¶
卒盥揖讓升賔西階上疑立¶
　疏曰不言一揖一譲從上可知¶
主人坐取爵實之賔之席前西北面獻賔¶
<pb:KR1d0049_WYG_009-26a>¶
　註曰獻進也進酒於賔¶
　敖氏曰實者實以酒謂酌也¶
　張氏曰必西北面者賔在西階欲其就席受爵故西¶
　北向之也¶
賔西階上拜主人少退¶
　註曰少退少避¶
賔進受爵以復位主人阼階上拜送爵賔少退¶
　註曰復位復西階上位¶
<pb:KR1d0049_WYG_009-26b>¶
　疏曰鄉射云賔進受爵於席前¶
　張氏曰賔進席前受爵復持此爵還西階上位¶
薦脯醯賔升席自西方乃設折爼¶
　註曰升由下也升必中席¶
　疏曰案曲禮云席南向北向以西方為上今升席自¶
　西方云升由下者以賔統於主人以東方為上也¶
主人阼階東疑立賔坐左執爵祭脯醢¶
　註曰坐坐於席祭脯醢者以右手¶
<pb:KR1d0049_WYG_009-27a>¶
奠爵於薦西興右手取肺郤左手執本坐弗繚右絶末¶
以祭尚左手嚌之興加於爼¶
　註曰肺離之本端厚大者繚猶紾也大夫以上威儀¶
　多紾絶之尚左手者明垂紾之乃絶其末¶
　疏曰少儀云取爼進爼不坐是以取時奠爵興至加¶
　於爼又興也此鄉飲酒大夫禮故云繚祭鄉射士禮¶
　云絶祭但云繚必兼絶言絶不得兼繚也¶
　敖氏曰尚左手嚌之謂舉其左手而右手在下以末¶
<pb:KR1d0049_WYG_009-27b>¶
　授口嚌之也将嚌乃尚左手則祭時不然矣加於爼¶
　以右手¶
　郝氏曰末肺端也左手執之右手絶而祭之神道貴¶
　右也既祭上其左手舉肺嚌之人道貴左也尚上同¶
　張氏曰郤左手者仰其左手也弗繚者直絶末以祭¶
　不必繚也繚祭以手從肺本循之至末乃絶之絶祭¶
　不循其本但絶末而已大夫以上乃繚士則否經言¶
　弗繚以賔固士也他事皆從士禮註疏獨於此處解¶
<pb:KR1d0049_WYG_009-28a>¶
　作繚祭不敢從¶
　姜氏曰弗繚之弗註未釋葢讀如紼綍之紼佛捩之¶
　義尚左手當連嚌之為句註釋恐未安¶
　　世佐案經文明言弗繚而註疏乃云繚祭則弗字¶
　　之讀當如姜説然此固士禮也安得以大夫以上¶
　　之禮釋之乎註疏誤矣註之誤在以尚左手三字¶
　　連上句為義疏又因註而誤也曷不以鄉射禮参¶
　　觀之鄉射禮云坐絶祭尚左手嚌之夫鄉射固所¶
<pb:KR1d0049_WYG_009-28b>¶
　　稱士禮也絶祭而不繚者也乃其經文亦云尚左¶
　　手則尚左手當連嚌之為句而弗繚之弗當讀如¶
　　字其説為不可易矣¶
坐捝手遂祭酒¶
　註曰捝拭也拭以巾捝手為絶肺染汙也¶
　疏曰内則事佩之中有帨則賔客自有帨巾以拭也¶
興席末坐啐酒¶
　疏曰鄉飲酒義註云祭薦祭酒嚌肺於席中惟啐酒¶
<pb:KR1d0049_WYG_009-29a>¶
　於席末¶
　敖氏曰席末席西端也¶
降席坐奠爵拜告㫖執爵興主人阼階上答拜¶
　註曰降席席西也¶
賔西階上北面坐卒爵興坐奠爵遂拜執爵興主人阼¶
階上答拜¶
　註曰卒盡也於此盡酒者明此席非專為飲酒起¶
　敖氏曰必西階上卒爵者以曏者於此拜受故也¶
<pb:KR1d0049_WYG_009-29b>¶
　　世佐案鄉飲酒義云是席之正非專為飲酒也註¶
　　葢本此謂卒爵於西階上即啐酒於席末之意也¶
　　此説深得禮意敖説淺矣¶
　　　　右主人獻賔¶
賔降洗主人降¶
　註曰亦從賔也降降立阼階東西面¶
賔坐奠爵興辭¶
　註曰西階前也¶
<pb:KR1d0049_WYG_009-30a>¶
　疏曰鄉射云賔西階前東面坐奠爵興辭降此亦然¶
主人對賔坐取爵適洗南北面¶
　敖氏曰洗南北面别於主人也¶
主人阼階東南面辭洗賔坐奠爵於篚興對主人復阼¶
階東西面¶
　疏曰案鄉射賔盥訖将洗主人乃辭洗先後不同者¶
　彼與鄉人習禮輕故盥訖乃辭洗此鄉人将賔舉之¶
　故未盥先辭洗重之也¶
<pb:KR1d0049_WYG_009-30b>¶
　朱子曰此等恐或文有先後未必有此輕重之别也¶
　敖氏曰南面辭洗猶不離阼階東示違其位而已此¶
　主人辭洗在賔盥之先與他禮㣲異未詳¶
　張氏曰前獻賔主人既盥而後辭洗此則賔未盥而¶
　已辭洗故主人奠爵初在篚下繼乃於篚以初未聞¶
　賔命也賔奠爵即於篚以已聞主命也¶
　　世佐案盥而后辭洗禮之常也未盥而辭洗變以¶
　　示重也疏説朱子雖疑之然於此亦可見古人尊¶
<pb:KR1d0049_WYG_009-31a>¶
　　賢之禮故存之¶
賔東北面盥坐取爵卒洗揖讓如初升¶
　敖氏曰凡盥洗於洗南者皆北面此云東北未詳疑¶
　東衍文也初一揖一讓也¶
　姜氏曰不言沃洗者省文¶
　　世佐案上言沃洗者西北面此不言可知也主人¶
　　在洗北沃洗者在洗南(見儀/禮圖)故主人南面沃沃洗¶
　　者西北面沃之便也今賔在洗南沃洗者在其右¶
<pb:KR1d0049_WYG_009-31b>¶
　　故賔方盥洗必東北面邪向之亦取其便也敖氏¶
　　以東為衍文非¶
主人拜洗賔答拜興降盥如主人禮¶
　敖氏曰如主人禮謂如上降盥以至坐取爵之儀但¶
　靣位異耳¶
賔實爵主人之席前東南面酢主人¶
　張氏曰主人在阼階賔自主席前向之故東南面¶
主人阼階上拜賔少退主人進受爵復位賔西階上拜¶
<pb:KR1d0049_WYG_009-32a>¶
送爵薦脯醢主人升席自北方設折爼祭如賔禮¶
　註曰祭者祭薦爼及酒亦嚌啐¶
　敖氏曰北方席下也主人介席皆南上¶
不告㫖¶
　註曰酒已物也¶
　疏曰云不告㫖明亦啐也¶
　敖氏曰酒主人之物也其不告㫖不言可知乃必言¶
　之者宜别於如賔禮也¶
<pb:KR1d0049_WYG_009-32b>¶
自席前適阼階上北面坐卒爵興坐奠爵遂拜執爵興¶
賔西階上答拜¶
　註曰自席前者啐酒席末因從北方降由便也¶
　疏曰凡升席必由下降由上今主人當降自南方以¶
　啐酒於席末遂從席北頭降是由便也¶
　敖氏曰從北方降正也¶
　　世佐案升席由下降由上此鄭義也敖氏則謂升¶
　　降皆由下故以此從北方降為正看來古人升席¶
<pb:KR1d0049_WYG_009-33a>¶
　　必由下至於降席只是取便或由上或由下原無¶
　　一定之例也疏云降由上之正亦是便此為通論¶
　　若必執一例求之而於其所不通者諉曰是由便¶
　　也則固矣¶
主人坐奠爵於序端阼階上北面再拜崇酒賔西階上¶
答拜¶
　註曰東西墻謂之序崇充也言酒惡相充實¶
　疏曰奠爵於序端者擬後酬賔訖取此爵以獻介也¶
<pb:KR1d0049_WYG_009-33b>¶
　熊氏曰崇充也添酌充满之¶
　敖氏曰崇重也謂賔崇重已酒不嫌其薄而飲之既¶
　也故拜謝之卒爵乃拜者若曰已飲之乃審知其薄然¶
　　世佐案崇酒之義敖氏得之郝氏敬李氏之藻皆¶
　　同敖義鄭君之説郝氏譏其鑿今詳其意盖謂以¶
　　惡酒充賔腹故拜以謝過於經義未為大失然既¶
　　訓崇為充充字並無酒惡之意勢必添字乃通固¶
　　不如敖説之直截也至於熊説則去經㫖逺甚几¶
<pb:KR1d0049_WYG_009-34a>¶
　　酌酒於爵經皆云實爵不云崇酒况此爵虚爵也下¶
　　文取以獻介方将洗而實之豈於其奠之之時即酌¶
　　而充滿之乎其為謬誤顕然矣又案姜氏云此乃謝¶
　　賔之酢爵也崇之言隆謂之崇酒者謝賔酢之隆施¶
　　耳如以崇酒為謝酒之惡當於獻賔賔告㫖之時不¶
　　當於酢主主不告㫖之後此説亦可備一解¶
　　　　右賔酢主人¶
主人坐取觶於篚降洗賔降主人辭降賔不辭洗立當¶
<pb:KR1d0049_WYG_009-34b>¶
西序東面¶
　註曰不辭洗者以其將自飲¶
　敖氏曰主人辭不言奠觶又不言賔對者如上禮可¶
　知自飲乃洗者亦象賔之飲已也¶
　張氏曰獻用爵酬用觶一升曰爵三升曰觶¶
卒洗揖讓升賔西階上疑立主人實觶酬賔阼階上北¶
面坐奠觶遂拜執觶興賔西階上答拜¶
　註曰酬勸酒也¶
<pb:KR1d0049_WYG_009-35a>¶
　張氏曰先自飲所以勸賔也拜賔者通其勸意也答¶
　拜者答其勸已也¶
坐祭遂飲卒觶興坐奠觶遂拜執觶興賔西階上答拜¶
　敖氏曰此衆賔之飲已故其拜亦皆與受之於人者¶
　同¶
主人降洗賔降辭如獻禮升不拜洗¶
　註曰不拜洗殺於獻¶
　敖氏曰如獻禮如其降後升前之儀¶
<pb:KR1d0049_WYG_009-35b>¶
賔西階上立主人實觶賔之席前北面賔西階上拜主¶
人少退卒拜進坐奠觶於薦西¶
　敖氏曰奠觶於薦西者主人以此觶不舉不敢親授¶
　之重勞賔也凡酬酒有卒不舉者有未即舉者主人¶
　皆奠之而不授其意則同燕與大射及少牢下篇主¶
　人酬尸與賔皆授觶與士禮異¶
　張氏曰奠觶西欲賔舉此觶也¶
　　世佐案酬觶奠而不授亦殺於獻也奠於薦西仍¶
<pb:KR1d0049_WYG_009-36a>¶
　　是欲賔舉此觶若逆料其不舉而不親授則非主¶
　　人殷勤之意矣¶
賔辭坐取觶復位主人阼階上拜送賔北面坐奠鱓於¶
薦東復位¶
　註曰酬酒不舉君子不盡人之歡不竭人之忠以全交也¶
　敖氏曰辭辭其奠鱓也奠觶酬之正禮也然奠而不¶
　授亦不能無降等之嫌故辭之辭之而不獲命乃坐¶
　取觶示受也辭及取觶皆當東面¶
<pb:KR1d0049_WYG_009-36b>¶
　張氏曰賔辭疏以為辭主人復親酌已愚以主人方酌¶
　時不辭殆非辭酌也仍是辭其親奠如鄉射二人舉觶時¶
　　世佐案奠觶於薦東示不舉也凡奠觶将舉者於¶
　　右不舉者於左辭是辭奠前二説得之¶
　　　　右主人酬賔¶
主人揖降賔降立於階西當序東面¶
　註曰主人将與介為禮賔謙不敢居堂上¶
　敖氏曰賔降之位其南北之節皆於階西至此始見¶
<pb:KR1d0049_WYG_009-37a>¶
　之也主人降西面於門東¶
主人以介揖讓升拜如賔禮¶
　疏曰主人與賔三揖至於階之時介與衆賔亦随至¶
　西階下東面此云揖讓升唯于升堂時相讓無庭中¶
　三揖矣¶
　敖氏曰介入門左止於其位至是乃進¶
　　世佐案上迎賔拜至節不見介與衆賔随至西階¶
　　下之事則介與衆賔尚在門西北上之位也此云¶
<pb:KR1d0049_WYG_009-37b>¶
　　揖讓升拜如賔禮謂三揖三讓及拜至之禮皆如¶
　　賔也何得無庭中三揖乎疏誤當以敖説為正¶
主人坐取爵於東序端降洗介降主人辭降介辭洗如¶
賔禮¶
　敖氏曰爵即曏之所奠者也賔禮者賔降至一揖一¶
　讓升之儀也此時介降之位在賔南¶
升不拜洗¶
　註曰介禮殺也¶
<pb:KR1d0049_WYG_009-38a>¶
介西階上立¶
　註曰不言疑者省文¶
主人實爵介之席前西南面獻介¶
　張氏曰介席東面介立西階上在席南故主人西南¶
　面向之¶
介西階上北面拜主人少退介進北面受爵復位¶
　敖氏曰主人西南面獻介而介乃北面正方受爵以¶
　是推之則賔酢主人主人亦北面受主人獻賔賔其¶
<pb:KR1d0049_WYG_009-38b>¶
　東面受與¶
　　世佐案儀禮圖主人獻賔賔酢主人受爵者皆北¶
　　面經於主人受爵雖不言其何面而於此特見之¶
　　則其餘從同矣鄉射禮主人西北面獻賔賔西階上¶
　　北面拜主人少退賔進受爵於席前夫拜既北面¶
　　則受亦北面可知敖氏謂主人獻賔賔東面受非¶
主人介右北面拜送爵介少退¶
　註曰主人拜於介右降尊以就卑也¶
<pb:KR1d0049_WYG_009-39a>¶
　敖氏曰主人獻介乃拜於其右者降於賔也凡堂上¶
　之獻酢皆分階而拜者賔主二人而已其餘則否¶
主人立於西階東¶
　張氏曰在介右而又稍東以設薦之時介方升祭主¶
　人無事故立於此¶
薦脯醢¶
　敖氏曰介席南上則此薦脯當在北方與少牢下篇¶
　設侑之豆同矣¶
<pb:KR1d0049_WYG_009-39b>¶
介升席自北方設折爼祭如賔禮不嚌肺不啐酒不告㫖¶
　敖氏曰凡所不者下賔¶
自南方降席北面坐卒爵興坐奠爵遂拜執爵興主人¶
介右答拜¶
　敖氏曰降席適西階上也¶
　　　　右主人獻介¶
　楊氏曰介禮殺於賔者不拜洗主人不拜於阼階而¶
　拜於介右不嚌肺不啐酒不告㫖¶
<pb:KR1d0049_WYG_009-40a>¶
介降洗主人復阼階降辭如初¶
　敖氏曰初謂賔酢之時主人降以下至坐取爵卒洗¶
　之禮也¶
卒洗主人盥¶
　疏曰此主人自飲而盥者尊介也¶
介揖讓升授主人爵於兩楹之間¶
　註曰就尊南授之介不自酌下賔¶
　敖氏曰以後篇大夫禮例之介字宜在授字上於主¶
<pb:KR1d0049_WYG_009-40b>¶
　人之盥也介立於洗南以俟之主人既盥乃揖而行也¶
　張氏曰介但授虚爵不自酌者介卑不敢必主人為¶
　已飲也¶
介西階上立主人實爵酢於西階上介右坐奠爵遂拜執¶
爵興介答拜主人坐祭遂飲卒爵興坐奠爵遂拜執爵興¶
介答拜主人坐奠爵於西楹南介右再拜崇酒介答拜¶
　註曰奠爵西楹南以當獻衆賔¶
　　世佐案註當字本或作爵誤¶
<pb:KR1d0049_WYG_009-41a>¶
　　　　右介酢主人¶
主人復阼階揖降介降立於賔南主人西南面三拜衆¶
賔衆賔皆答一拜¶
　註曰三拜一拜示徧不俻禮也不升拜賤也¶
　疏曰主人在阼階下衆賔在賔介之南故西南向拜之¶
　朱子曰此疏云衆賔各得主人一拜主人亦徧得一¶
　拜¶
　鄉射疏又云衆賔無論多少止為三拜是示徧也然¶
<pb:KR1d0049_WYG_009-41b>¶
　則主人之拜衆賔不能一一拜之但為三拜以示徧¶
　而衆賔之長者三人各答一拜也然經文及註疏但¶
　言衆賔一拜而無三人之文未詳其説鄉射倣此¶
　敖氏曰是時衆賔皆在門内之西主人少南行近於¶
　門東乃西南鄉之而拜三拜者旅拜之法也衆賔皆¶
　答一拜亦答旅拜之法也此禮士大夫同之¶
　　世佐案主人與賔介行禮之時衆賔固在門西北¶
　　上之位迨其行禮既畢則衆賔皆進而立於賔介¶
<pb:KR1d0049_WYG_009-42a>¶
　　之南矣無庭中三揖者賤不敢當主人之迎也經¶
　　不著其進立之節文不具也唯其已在賔介之南¶
　　也故主人得於阼階下西南面拜之敖説似太泥¶
　　主人之三拜衆賔與拜至之意相類特不升之於¶
　　堂而一一拜之是亦以其賤略之也又案禮成於¶
　　三故旅拜之法無論衆賔多少但為三拜以示徧¶
　　初不為賔長三人而設也經云衆賔皆答一拜亦¶
　　統指衆賔而言不專謂三賔也疏欠分明故朱子¶
<pb:KR1d0049_WYG_009-42b>¶
　　不能無疑然即以經文證之則其疑可釋矣旅拜¶
　　之法大夫士㣲有不同大夫三拜衆賔衆賔答以¶
　　壹拜此及鄉射少牢有司徹所陳是也大夫尊不¶
　　敢備禮也士三拜衆賔衆賔答以再拜特牲所陳¶
　　是也士卑得備禮也詳見疏敖氏謂此禮大夫士¶
　　同之殆未深考與¶
主人揖升坐取爵於西楹下降洗升實爵於西階上獻¶
衆賔衆賔之長升拜受者三人¶
<pb:KR1d0049_WYG_009-43a>¶
　敖氏曰此獻之儀主人盖執爵西南面于西階上衆¶
　賔則以次升受之不獻於席前辟尊者禮也其拜者¶
　亦北面後於字衍¶
　張氏曰主人揖升主人自升也衆賔尚在堂下至主¶
　人於西階上獻爵衆賔始一一升受之耳經文自明¶
　疏以揖升為揖衆賔升非也又記云衆賔之長一人¶
　辭洗如賔當亦從堂下東行辭之疏以為降辭亦未是¶
主人拜送¶
<pb:KR1d0049_WYG_009-43b>¶
　註曰於衆賔右¶
坐祭立飲不拜既爵授主人爵降復位¶
　註曰既卒也卒爵不拜立飲立授賤者禮簡¶
　敖氏曰位堂下之位介之南也於此云復則主人揖¶
　升之時衆賔其皆進與¶
　張氏曰一人飲畢授爵降次一人乃升拜受也¶
　　世佐案衆賔皆進當在主人與介行禮甫畢之時¶
　　不在主人揖升時也敖説誤説又見上¶
<pb:KR1d0049_WYG_009-44a>¶
衆賔獻則不拜受爵坐祭立飲¶
　註曰次三人以下也不拜禮彌簡¶
　張氏曰亦升受但不拜耳¶
每一人獻則薦諸其席¶
　註曰謂三人也¶
　敖氏曰此薦之節當在坐祭立飲之後與特牲饋食¶
　之衆賔同無爼矣又既飲乃薦逺下賔介也不言不¶
　祭可知也¶
<pb:KR1d0049_WYG_009-44b>¶
衆賔辯有脯醢¶
　註曰亦每獻薦於其位位在下¶
　疏曰知位在下者以其言堂下立侍不合有席既不¶
　言席故位在下¶
　敖氏曰衆賔三人之外者也衆賔長以下其堂下之¶
　位繼賔介之位而南¶
　　世佐案是時賔降立於階西當序東面介降立於¶
　　賔南故敖知衆賔堂下之位當繼賔介而南也又¶
<pb:KR1d0049_WYG_009-45a>¶
　　案此則衆賔自三人之外皆無席亦無南面立於¶
　　堂上者矣而儀禮圖乃於賔長三席之西復有衆¶
　　賔之位云南面坐不盡則東面北上似誤也¶
主人以爵降奠於篚¶
　郝氏曰奠爵於堂下洗西之篚示不用也¶
　　　　右主人獻衆賔(張氏曰自初獻賔至/此為飲酒第一叚)¶
揖讓升賔厭介升介厭衆賔升衆賔序升即席¶
　疏曰衆賔序升者謂三賔堂上有席者以年長為首¶
<pb:KR1d0049_WYG_009-45b>¶
　以次即席也¶
　敖氏曰揖讓升者謂主人獨與賔一揖一讓而先升¶
　也賔厭介升者賔既厭介乃升也介厭衆賔升亦然¶
　三賔長則不相厭但以次序而升耳¶
　張氏曰此下言一人舉鱓待樂賔後為旅酬之端也¶
一人洗升舉觶於賔¶
　註曰一人主人之吏¶
　敖氏曰獻禮既備即舉觶為旅酬始示留賔之意也¶
<pb:KR1d0049_WYG_009-46a>¶
　既洗乃升則用下篚之觶也舉觶猶揚觶¶
　　世佐案舉觶者将自飲乃洗者敖氏謂其意與主¶
　　人酬賔之禮同是也¶
實觶西階上坐奠觶遂拜執觶興賔席末答拜¶
　疏曰賔席末答拜者謂於席西南面非謂席上近西¶
　為末以其無席上拜法也已下賔拜皆然¶
　敖氏曰賔席末拜示違其位也不降席答之者以其¶
　賤也下二人舉觶倣此舉鱓者拜亦當楣¶
<pb:KR1d0049_WYG_009-46b>¶
　　世佐案降席而拜故是常法但經既云席末答拜¶
　　與上文席末坐啐酒同是於席之西端不當仍指¶
　　為降席也史記載魏其行酒獨故人避席餘半膝¶
　　席盖以其失勢而忽之此賔之席末答拜與半膝¶
　　席相似則以舉觶者賤故也敖説似長¶
坐祭遂飲卒觶興坐奠觶遂拜執觶興賔答拜¶
　姜氏曰鄉射云舉觶者坐祭此省文¶
降洗升實觶立於西階上賔拜¶
<pb:KR1d0049_WYG_009-47a>¶
　註曰賔拜拜将受觶¶
進坐奠觶于薦西賔辭坐受以興¶
　註曰舉觶不授下主人也¶
　敖氏曰此實取之而經云受者原賔意也¶
　張氏曰案主人酬賔亦奠觶而不親授似酬法當然¶
　註以為下主人恐宜再議¶
　姜氏曰鄉射云舉觶者進此省文¶
　　世佐案禮敵者親授卑于尊則奠而不授不敢也¶
<pb:KR1d0049_WYG_009-47b>¶
　　主人酬賔亦奠而不授禮之殺也于獻固嘗親授¶
　　矣今舉觶者之奠而不授自是卑于尊法初不因¶
　　禮之殺註云下主人良然張氏議之過矣賔辭者¶
　　亦辭其坐奠也¶
舉觶者西階上拜送賔坐奠觶於其所¶
　註曰所薦西也¶
　疏曰賔奠於其所者待作樂後立司正賔乃取此觶¶
　以酬主人以其将舉故且奠之于右也¶
<pb:KR1d0049_WYG_009-48a>¶
舉觶者降¶
　　　　右一人舉觶¶
　疏曰案鄉射舉觶者降後有大夫此不言者大夫觀¶
　禮之人或來或否故不言也¶
　　世佐案遵者之禮鄉射文屬于此而此篇則具書¶
　　于賔出之後非不言也但以其或來或否故記載¶
　　不同耳楊氏著儀禮圖移賔若有遵者一條於此¶
　　節之下盖以行禮之序序之也姜氏因之遂以此¶
<pb:KR1d0049_WYG_009-48b>¶
　　篇為錯簡殊失經文變通之意今不從¶
設席於堂廉東上¶
　註曰為工布席也側邉曰㢘¶
　敖氏曰此云設席于堂亷言其南北節也鄉射云席¶
　工于西階上少東言其東西節也文互見耳¶
　張氏曰此下作樂樂賔有歌有笙有間有合凡四節¶
　　世佐案工席北向乃東上者亦統于主人也¶
工四人二瑟瑟先相者二人皆左何瑟後首挎越内弦¶
<pb:KR1d0049_WYG_009-49a>¶
右手相¶
　註曰四人大夫制也二瑟二人鼓瑟則二人歌也相¶
　扶工也衆賔之少者為之每工一人天子相工使視¶
　瞭者後首者變于君也挎持也相瑟者則為之持瑟¶
　其相歌者徒相也越瑟下孔也内弦側擔之(之下本/或有者)¶
　(字今從敖/氏本刪)¶
　疏曰此鄉大夫飲酒而云四人大射諸侯禮而云六¶
　人若然士當二人天子當八人為差次也工二人歌¶
<pb:KR1d0049_WYG_009-49b>¶
　相亦二人以空手無事故不言也燕禮云小臣左何¶
　瑟面鼓註云燕尚樂可鼓者在前也鄉飲酒亦尚樂¶
　而不面鼓是變于君也¶
　敖氏曰瑟先歌後行時以後為尊亦工禮之異者也¶
　在肩曰何後首瑟之首在後也挎以指鈎之也後越¶
　去瑟㢘差近故以巨擘承下㢘而三指挎越也内弦¶
　弦鄉身也右手相者便也¶
樂正先升立于西階東¶
<pb:KR1d0049_WYG_009-50a>¶
　註曰正長也¶
　敖氏曰此先升而立于西階東明其不與工序也鄉¶
　射禮云樂正先升立于工席之西亦與此文互見也¶
　又曰天子樂師以下大夫上士下士為之諸侯之樂¶
　師唯當用上士下士然則此使之給事者其下士與¶
工入升自西階北面坐相者東面坐遂授瑟乃降¶
　註曰降立于西方近其事¶
　疏曰鄉射云樂正適西方命弟子贊工遷樂故知西¶
<pb:KR1d0049_WYG_009-50b>¶
　方是近其事也¶
　敖氏曰相者東面坐於其席前之西也授瑟以瑟首¶
　鄉東授之¶
工歌鹿鳴四牡皇皇者華¶
　註曰三者皆小雅篇也鹿鳴君與臣下及四方之賔¶
　燕講道脩政之樂歌也此采其已有㫖酒以召嘉賔¶
　嘉賔既來示我以善道又樂嘉賔有孔昭之明徳可¶
　則傚也四牡君勞使臣之來樂歌也此采其勤苦王¶
<pb:KR1d0049_WYG_009-51a>¶
　事念将父母懐歸傷悲忠孝之至以勞賔也皇皇者¶
　華君遣使臣之樂歌也此采其更是勞苦自以為不¶
　及欲諮謀於賢知而以自光明也¶
　疏曰凡歌詩之法皆歌其類此時貢賢能擬為卿大¶
　夫或為君所燕食以鹿鳴詩也或為君出聘以皇皇¶
　者華詩也或使反為君勞來以四牡詩也故賔賢能¶
　而預歌此三篇使習之也¶
　朱子曰鹿鳴即謂今日燕飲之事所以導達主人之¶
<pb:KR1d0049_WYG_009-51b>¶
　誠意而美嘉賔之徳也四牡言其去家而仕于朝辭¶
　親而從王事於此乎始也皇皇者華言其将為君使¶
　而賦政於外也學記曰宵雅肄三官其始也正謂此¶
　也盖此三詩先王所制以為燕飲之樂用之鄉人用¶
　之邦國各取其象而歌之也¶
　敖氏曰春秋傳曰文王大明緜兩君相見之樂也兩¶
　君相見得歌大雅則士大夫相飲得歌小雅差之宜¶
　也此凡所歌者皆不取其詩之義但以其所得用者¶
<pb:KR1d0049_WYG_009-52a>¶
　樂賔耳不言瑟者瑟依歌其同可知書曰戛擊鳴球¶
　搏拊琴瑟以詠禮又有頌磬頌鐘頌猶歌也然則工¶
　歌之時亦奏堂下之樂以應之矣不言者主於歌也¶
　下倣此¶
　　世佐案歌詩不類古人所誚也此凡所歌者故是¶
　　上下通用之樂然既歌其詩則必有取于詩之義¶
　　註疏及朱子所云皆可參觀也敖氏謂但以其所¶
　　得用者樂賔而不取其義非又案尚書蔡氏傳云¶
<pb:KR1d0049_WYG_009-52b>¶
　　堂上之樂惟取其聲之輕清者與人聲相比則二¶
　　人歌時必二人鼓瑟以合詠歌之聲不言可知敖¶
　　氏乃謂工歌之時亦奏堂下之樂以應之則從古¶
　　無此凌亂雜揉之樂也書曰戞擊鳴球搏拊琴瑟¶
　　以詠此堂上之樂也下管鼗鼓合止柷敔笙鏞以¶
　　間此堂下之樂也堂上之樂以歌為主堂下之樂¶
　　以管為主歌發則堂下之樂不作管奏則堂上之¶
　　樂亦停所謂無相奪倫者此也此篇所記與虞書¶
<pb:KR1d0049_WYG_009-53a>¶
　　異者三堂上有瑟無琴一也磬以石為之又在堂¶
　　下二也堂下之樂無管鼗諸器而以笙為主三也¶
　　之三者或因虞周異制或因天子宗廟與大夫士¶
　　相飲隆殺不同至其上下迭奏之法則古今一轍¶
　　家國同揆也敖氏解書未精致有此誤昔新安陳¶
　　氏譏王氏炎看儀禮疎率而誤解書今敖氏又因¶
　　書而誤解禮甚矣治經者之不可不博通也新安¶
　　陳氏之説見書集傳纂疏辯證甚悉今節録之于¶
<pb:KR1d0049_WYG_009-53b>¶
　　左¶
　陳氏櫟曰郊特牲曰歌者在上匏竹在下貴人聲也¶
　即此説以證此章(謂虞書戞/擊鳴球章)與儀禮皆無不合戞擊¶
　搏拊以詠歌詩章所謂歌者在上也管鼗柷敔笙鏞¶
　皆在堂下以間者此衆樂與堂上之樂更代而間作¶
　也所謂匏竹在下也奏石絲以詠謌之時則堂下之¶
　樂不作奏匏竹等衆樂之時則堂上之樂不作以今¶
　奏樂例之亦如此耳今諸解徒見鄉飲酒燕禮並有¶
<pb:KR1d0049_WYG_009-54a>¶
　間歌魚麗之文遂引以證此章林氏唱之其辭欠明¶
　若王氏炎則看儀禮疏率陳大猷復引儀禮分註其¶
　下改却本文尤非盖間歌魚麗南有嘉魚南山有臺¶
　與笙由庚崇丘由儀相更替也與書之以間初不相¶
　干不過一間字同間代更替之義亦同耳雙溪謂堂¶
　上登歌堂下間歌直引間歌魚麗以解笙鏞以間謂¶
　以間即是間歌殊不知堂下安得有歌乎¶
卒歌主人獻工工左瑟一人拜不興受爵主人阼階上¶
<pb:KR1d0049_WYG_009-54b>¶
拜送爵¶
　註曰一人工之長也凡工賤不為之洗¶
　敖氏曰一人工之長乃歌者也不興受爵瞽者不能¶
　如禮也主人亦坐授之主人獨拜于阼階上者以工¶
　拜受於其位故不得拜于其右也¶
　張氏曰工左瑟者移瑟于左身在瑟右以便受爵也¶
　　世佐案一人謂鼓瑟者之長瑟賤而先得獻者以¶
　　其先就事也説又見鄉射禮左瑟以主人于其右¶
<pb:KR1d0049_WYG_009-55a>¶
　　授爵也工北面以東為右¶
薦脯醢使人相祭¶
　註曰使人相者相其祭酒祭薦¶
工飲不拜既爵授主人爵¶
　註曰坐授之¶
衆工則不拜受爵祭飲辯有脯醢不祭¶
　註曰祭飲獻酒重無不祭也¶
　敖氏曰祭飲祭酒乃飲也¶
<pb:KR1d0049_WYG_009-55b>¶
大師則為之洗賔介降主人辭降工不辭洗¶
　註曰大夫若君賜之樂謂之大師則為之洗尊之也¶
　賔介降從主人也工大師也上既言獻工矣乃言大¶
　師者大師或瑟或歌也其獻之瑟則先歌則後¶
　敖氏曰大師周官以下大夫為之諸侯則宜用上士¶
　也主人辭賔亦對衆賔不降别于賔介也工不辭洗¶
　亦不降¶
　張氏曰大師在瑟歌四人之内通謂之工獻之亦依¶
<pb:KR1d0049_WYG_009-56a>¶
　瑟先歌後之序但為之洗為不同¶
　　世佐案大師乃君所賜有爵者無論或瑟或歌必¶
　　先獻不當依瑟先歌後之序經既言獻工乃言大¶
　　師者以其出于君賜不必有也註誤¶
笙入堂下磬南北面立樂南陔白華華黍¶
　註曰笙吹笙者也以笙吹此詩以為樂也南陔白華¶
　華黍小雅篇也今亾其義未聞昔周之興也周公制¶
　禮作樂采時世之詩以為樂歌所以通情相風切也¶
<pb:KR1d0049_WYG_009-56b>¶
　其有此篇明矣後世衰微幽厲尢甚禮樂之書稍稍¶
　廢棄孔子曰吾自衛反魯然後樂正雅頌各得其所¶
　謂當時在者而復重雜亂者也惡能存其亡者乎且¶
　正考父挍商之名頌十二篇于周太師歸以祀其先¶
　王至孔子二百年之間五篇而已此其信也¶
　疏曰案詩序云南陔孝子相戒以養也白華孝子¶
　之潔白也華黍時和年豐宜黍稷也以上是子夏¶
　序文云有其義而亾其辭者此是毛公續序云有其¶
<pb:KR1d0049_WYG_009-57a>¶
　義者指子夏序有其義也云亾其辭者謂詩辭亾矣¶
　南陔註云孔論詩雅頌各得其所時俱在耳遭戰國¶
　及秦之世而亾之其義則與衆篇之義合編故存彼¶
　詩鄭註又與此不同者鄭君註禮之時未見毛傳以¶
　為此篇孔子前亾註詩之時既見毛傳以為孔子後¶
　失也¶
　劉氏敞曰此三篇皆笙詩也小序云有其義而亾其¶
　辭亾謂本無非亾逸之亾也鄉飲酒禮鼓瑟而歌鹿¶
<pb:KR1d0049_WYG_009-57b>¶
　鳴四牡皇皇者華然後笙入堂下磬南北面立樂南¶
　陔白華華黍燕禮亦鼓瑟而歌鹿鳴四牡皇皇者華¶
　然後笙入立于縣中奏南陔白華華黍南陔以下今¶
　無以考其名篇之義然曰笙曰樂曰奏而不言歌則¶
　有聲而無辭明矣下由庚崇丘由儀倣此¶
　朱子曰小序於此六笙詩皆著其義盖序者以意言¶
　之今鄭此註云其義未聞則亦不敢信其説矣¶
　敖氏曰磬南阼階西南也北靣立盖亦東上如工立¶
<pb:KR1d0049_WYG_009-58a>¶
　于磬南近其所應之樂也¶
　敖氏曰堂下之樂笙為主磬亦在堂下樂即笙磬¶
　張氏曰磬縣南面其南當有擊磬者此笙入磬南北¶
　面在擊磬者之南北面也¶
　　世佐案笙詩之説從來聚訟詩禮二註出康成一¶
　　手尚爾異同况生于其後者乎謂六篇之辭雖亾¶
　　而其義幸以序而存者箋疏而外陸氏徳明束氏¶
　　晳蘓氏轍范氏處義黄氏櫄嚴氏粲也謂其辭既¶
<pb:KR1d0049_WYG_009-58b>¶
　　亾則其義不可得而知作序者但考二字便率¶
　　意作一篇之序者鄭氏樵李氏樗也讀亾其辭¶
　　之亾為無而謂此六篇有聲無辭者劉氏敞商¶
　　氏份董氏逌王氏質黄氏震也朱子于有聲無¶
　　辭之解既用原父而以小序為無理則同漁仲¶
　　其説詳見詩集傳及辯説固足為定論矣然猶¶
　　未足以厭後人之心而関其口何也書曰詩言¶
　　志歌永言聲依永又曰予欲聞六律五聲八音¶
<pb:KR1d0049_WYG_009-59a>¶
　　在治忽以出納五言汝聴然則有辭而後有聲¶
　　聲之不可離辭而後成樂也自古然矣况古人¶
　　名篇之例或以詩之首二字或一句或次取篇¶
　　中一二字以為題亦有舍篇中字而别命之者¶
　　要未有無其辭而可命之曰某詩某詩也夫詩¶
　　之逸者多矣如貍首采齊肆夏見于禮記祈招¶
　　河水新宮見于春秋左氏傳三夏之名見國語¶
　　九夏之名見周禮考其辭與義必無夫子所刪¶
<pb:KR1d0049_WYG_009-59b>¶
　　者而今詩皆不能具其亾于夫子之前而不及¶
　　收與抑亾于天子之後而今之所存者或非其¶
　　舊與是皆未可知也何獨于南陔以下六篇而¶
　　保其非逸耶若徒以其曰笙曰樂曰奏而不言¶
　　歌以為有聲無辭之證則吕氏祖謙郝氏敬論¶
　　之詳矣其説可得而申也　鄉射禮云奏騶虞¶
　　國語云金奏肆夏樊遏渠吕叔玉云肆夏時邁¶
　　也樊遏執競也渠思文也其説采于詩集傳是¶
<pb:KR1d0049_WYG_009-60a>¶
　　皆有辭而亦云奏周禮籥章以籥豳詩吹即七月¶
　　也禮記升歌清廟下管象象即維清也燕禮升歌¶
　　鹿鳴下管新宫而左傳昭二十五年宋公賦新宮¶
　　謂之賦則有辭矣國語又稱伶簫詠歌鹿鳴之三¶
　　是籥與簫管所吹之詩皆有辭而謂笙所吹者獨¶
　　無辭乎張子曰既無詩安得有此篇必是其有辭¶
　　所以亾者良由施之于笙非若歌之可習此言殆¶
　　為平允矣¶
<pb:KR1d0049_WYG_009-60b>¶
主人獻之於西階上一人拜盡階不升堂受爵主人拜¶
送爵階前坐祭立飲不拜既爵升授主人爵¶
　註曰一人笙之長者也笙三人和一人凡四人鄉射¶
　禮曰笙一人拜于下¶
　疏曰案鄉射記云三笙一和而成聲爾雅曰笙小者¶
　謂之和¶
　敖氏曰主人獻時亦西南面也主人拜亦北面升授¶
　主人爵亦盡階不升堂¶
<pb:KR1d0049_WYG_009-61a>¶
　張氏曰前獻歌工在阼階上以工在西階東也此獻¶
　笙在西階上以笙在階下也¶
衆笙則不拜受爵坐祭立飲辯有脯醢不祭¶
　註曰薦之皆於其位¶
　敖氏鄉射禮曰主人以爵降奠于篚反升就席¶
乃間歌魚麗笙由庚歌南有嘉魚笙崇丘歌南山有臺¶
笙由儀¶
　註曰間代也謂一歌則一吹六者皆小雅篇也魚麗¶
<pb:KR1d0049_WYG_009-61b>¶
　言太平年豐物多也此采其物多酒㫖所以優賔也¶
　南有嘉魚言太平君子有酒樂與賢者共之也此采¶
　其能以禮下賢者賢者纍蔓而歸之與之燕樂也南¶
　山有臺言太平之治以賢者為本此采其愛友賢者¶
　為邦家之基民之父母既欲其身之壽考又欲其名¶
　徳之長也由庚崇丘由儀今亾其義未聞¶
　疏曰云謂一歌則一吹者堂上歌魚麗終堂下笙中¶
　吹由庚續之以下皆然案詩序云由庚萬物得由其¶
<pb:KR1d0049_WYG_009-62a>¶
　道也崇丘萬物得極其髙大也由儀萬物之生各得¶
　其宜也有其義而亾其辭堂上歌者不亾堂下笙者¶
　即亾盖當時方以類聚笙歌之時各自一處故存者¶
　併存亾者併亾也¶
　　世佐案疏言笙詩併亾之故要不若張子之確¶
乃合樂周南闗雎葛覃卷耳召南鵲巢采蘩采蘋¶
　註曰合樂謂歌樂與衆聲俱作周南召南國風篇也¶
　王后國君夫人房中之樂歌也関雎言后妃之德葛¶
<pb:KR1d0049_WYG_009-62b>¶
　覃言后妃之職卷耳言后妃之志鵲巢言國君夫人¶
　之徳采蘩言國君夫人不失職采蘋言卿大夫之妻¶
　能循其法度昔太王王季居于岐山之陽躬行召南¶
　之教以興王業及文王而行周南之教以受命大雅¶
　云刑于寡妻至于兄弟以御于家邦謂此也其始一¶
　國耳文王作邑于豐以故地為卿士之采地乃分為¶
　二國周周公所食召召公所食於時文王三分天下¶
　有其二徳化被于南土是以其詩有仁賢之風者屬¶
<pb:KR1d0049_WYG_009-63a>¶
　之召南焉有聖人之風者屬之周南焉夫婦之道生¶
　民之本王政之端此六篇者其教之原也故國君與¶
　其臣下及四方之賔燕用之合樂也鄉樂者風也小¶
　雅為諸侯之樂大雅頌為天子之樂鄉飲酒升歌小¶
　雅禮盛者可以進取也燕合鄉樂禮輕者可以逮下¶
　也春秋傳曰肆夏繁遏渠天子所以享元侯也文王¶
　大明緜両君相見之樂也然則諸侯相與燕升歌大¶
　雅合小雅天子與次國小國之君燕亦如之與大國¶
<pb:KR1d0049_WYG_009-63b>¶
　之君燕升歌頌合大雅其笙間之篇未聞¶
　疏曰歌樂衆聲俱作者堂上有歌瑟堂下有笙磬合¶
　奏此詩也¶
　孔氏曰合樂三終者謂堂上下歌瑟及笙並作也若¶
　工歌関雎則笙吹鵲巢合之若工歌葛覃則笙吹采¶
　蘩合之若工歌卷耳則笙吹采蘋合之(見禮記鄉/飲酒義疏)¶
　朱子曰二南之分註疏説皆未安唯程子曰以周公¶
　主内治故以畿内之詩言文王太姒之化者屬之周¶
<pb:KR1d0049_WYG_009-64a>¶
　南以召公掌諸侯故以畿外之詩言列國諸侯大夫¶
　之室家被文王之化而成徳者屬之召南此為得之¶
　謂之南者言其化自岐雍之間被于江漢之域自北¶
　而南也詩曰以雅以南即謂此也又曰合樂孔疏非¶
　是當從賈疏之説言三終者二南各三終也¶
　敖氏曰鄉飲酒士禮之盛者也故歌小雅與鄉樂若¶
　其禮輕者則惟鄉樂而已下文息司正是也(世佐案/鄉飲酒)¶
　(大夫享士之禮也敖直以為士禮非然以下文/息司正觀之則大夫燕士之樂畧可以覩矣)¶
<pb:KR1d0049_WYG_009-64b>¶
　張氏曰案此合樂即論語所謂闗雎之亂者也¶
　　世佐案饗燕所用詩之差等諸子用大雅諸侯小¶
　　雅大夫風此其宜也春秋傳曰肆夏繁遏渠天子¶
　　所以享元侯也頌是天子郊廟之樂歌而享諸侯¶
　　亦用之者所謂禮盛者可以進取也燕則升歌大¶
　　雅合小雅合小雅者所謂禮輕者可以下逮也傳¶
　　又曰文王大明緜両君相見之樂也亦謂享禮進¶
　　取也燕則升歌小雅合鄉樂合鄉樂者亦下逮也¶
<pb:KR1d0049_WYG_009-65a>¶
　　今鄉大夫享士而升歌笙問俱用小雅者亦進取¶
　　也註疏分别未妥敖氏不知春秋傳及此經所云¶
　　皆是享禮進取因謂諸侯宜歌大雅大夫士宜歌¶
　　小雅亦未是也傳稱穆叔如晉晉侯饗之歌鹿鳴¶
　　之三三拜饗也而與燕同樂諸侯于聘大夫之禮¶
　　則然賈疏據此遂謂饗燕同樂尤非詩譜云天子¶
　　諸侯燕羣臣及聘問之賔皆歌鹿鳴合鄉樂此則¶
　　得之凡笙間之詩皆與升歌同等而諸侯以上又¶
<pb:KR1d0049_WYG_009-65b>¶
　　有以樂納賔之禮以樂納賔則升歌之後下管乃¶
　　笙所奏之詩亦皆與升歌同等燕禮具焉其他則¶
　　未之聞也仲尼燕居以升歌清廟下管象為兩君¶
　　相見之樂盖記者譌也清廟祀文王之升歌也(書/大)¶
　　(傳云周公升歌清廟苟在廟中嘗/見文王者愀然如復見文王焉)魯以成王之賜¶
　　得用之周公之廟(明堂位云季夏六月以禘禮祀/周公于大廟升歌清廟下管象)¶
　　已為非禮(孔子曰魯之郊禘非禮也周公其哀矣/程子曰成王之賜伯禽之受皆非也)¶
　　而謂大饗用之其可哉今詳列其差等如左¶
<pb:KR1d0049_WYG_009-66a>¶
　¶
　¶
　¶
　¶
　¶
　¶
　¶
　¶
<pb:KR1d0049_WYG_009-66b>¶
　¶
　¶
　¶
　¶
　¶
工告於樂正曰正歌偹樂正告於賔乃降¶
　註曰樂正降者以正歌偹無事也降立西階東北面¶
　　　　右樂(張氏曰此作樂樂賔是飲酒禮第二/叚並上叚鄭氏以為禮樂之正是也)¶
<pb:KR1d0049_WYG_009-67a>¶
　¶
　¶
　¶
　¶
　¶
　¶
　¶
　¶
<pb:KR1d0049_WYG_009-67b>¶
　¶
　¶
　¶
　¶
　¶
　¶
　¶
　儀禮集編卷六¶
